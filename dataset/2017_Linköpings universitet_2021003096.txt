#REKTORS FÖRORD

Förnyelse och utveckling är ord som är ständigt 
återkommande när jag läser årsredovisningen för 2017.
Det gäller vår kärnverksam-
het – utbildning och forskning, men jag 
kan också med stor tillfredsställelse kon-
statera att även andra delar, till exempel 
vårt jämställdhetsarbete, på olika sätt 
har tagit flera viktiga kliv framåt. Likaså 
har det interna miljöarbetet inneburit 
flera nya lösningar för ökad hållbarhet. 
Såväl laddstolpar som solcellsanlägg-
ningar har kommit på plats under året.

Även i år står det klart att Linköpings 
universitet (LiU) är ett framgångsrikt 
program- och campusuniversitet där 
den stora majoriteten av de rekryterade 
studenterna kommer från annat håll än 
Östergötland. En förutsättning för en 
så pass omfattande riksrekrytering är 
att utbildningsprogrammen håller hög 
kvalitet och uppskattas av såväl studen-
ter som arbetsmarknad. Detta märks till 
exempel på att LiU har det lägsta antalet 
avhopp bland alla flerfakultetsuniversitet 
i Sverige och att LiU:s studenter efter 
examen har den snabbaste etableringen 
på arbetsmarknaden. Det är något vi kan 
vara stolta över.

Omvärldens uppskattning för den 
forskning som bedrivs väcker också stor 
stolthet. Erkänslan märks bland annat 
genom den goda förmåga att attrahera 
externa medel som våra forskare har 
och genom den nytta för olika delar av 
samhället som kunskap och forskning 
härifrån, ofta i samverkan med andra, 
bidrar till. Under året har en lång rad 
nya forskningsbidrag beviljats inom alla 
våra fakultetsområden. För att lyfta ett 
exempel kan nämnas att Eva Hemmungs 
Wirtén fick det europeiska forskningsrå-
dets mest prestigefulla bidrag, ett ERC 
Advanced Grant. Dessutom har Knut 
och Alice Wallenbergs Stiftelse (KAW) 
under året beslutat att ytterligare stärka 
det redan pågående WASP-programmet 
(Wallenberg Autonomous Systems and 
Software program) med 1 miljard kronor 
för forskning inom artificiell intelligens. 

Ska jag plocka en verklig höjdpunkt 
bland 2017 års fantastiska dagar på job-
bet så blir det den 13 september, dagen 
då KAW arrangerade ett av sina 100-års-
jubileumssymposier på Campus Norrkö-
ping. Temat var material och teknik för 
vår digitala framtid. Växter som lagrar 
energi, tryckt elektronik, sociala robotar 
och visualiseringsteknik som möjliggör 
självkörande bilar var några av de forsk-
ningsområden som presenterades. 

Det är inte ofta jag som rektor kan sitta 
och lyssna en hel dag, så jag upplevde 
det som en stor ynnest att få ta del av allt 
det intressanta som presenterades. Flera 
av LiU:s genom tiderna mest excellenta 
professorer, i dag med tillägget emeritus, 
var ”chairmen” för sessionerna där några 
av deras framgångsrika efterföljare, 
från två generationer, redogjorde för 
de forskningsgenombrott som ska göra 
nytta i framtiden. Intrycken från den här 
dagen gör att jag skulle vilja lägga till 
”långsiktighet” bland det som är viktigt 
och typiskt för oss. 

Tack alla för ytterligare ett fantastiskt 
år vid LiU. 


#STUDENTERNA HAR ORDET

När Linköping tog emot ut-märkelsen Årets 
studentstad 2016/2017, fick det många
aktörer att rikta uppmärksam-
heten mot Linköpings universitet och 
studentliv. Som ett resultat av detta pris 
stod Linköping värd för SFSFUM i april 
2017. SFSFUM är Sveriges förenade 
studentkårers fullmäktige och Sveri-
ges största studentpolitiska möte, en 
tillställning där vi även hade möjligheten 
att visa upp Linköping för representanter 
från studentkårer i hela landet.

Utmärkelsen Årets studentstad gav 
Linköpings universitets studentkårer 
förstärkt möjlighet att driva större stu-
dentpolitiska initiativ. Därför lanserade 
vi Fokus:Student, där vi med fokus på 
utbildningskvalitet, resor, bostäder 
och examinationskostnader fortsätter 
att arbeta för ett bättre studentliv med 
tydliga visioner och gemensamma mål. 
Fokus:Student har fått gehör hos flera 
makthavare, och bland annat resulterat 
i att Linköpings kommun tagit fram en 
studentstrategi. Vi fortsätter att arbeta 
mot samma mål i Norrköping.

Under 2017 genomförde universitetet 
i samarbete med kårerna Studentun-
dersökningen, samt Doktorandunder-
sökningen. Under flera år har siffrorna 
rörande psykisk ohälsa och negativ stress 
blivit mer alarmerande och denna trend 
visas även i årets undersökningar. Stu-
dentfall relaterade till psykisk ohälsa som 
har inträffat det senaste året, i kombi-
nation med undersökningarnas resultat, 
visar på tyngden av denna problematik. 
Studenternas tillvaro präglas av en kom-
bination av förutsättningar som enskilt 
har identifierats som riskfaktorer, vilket 
gör att förstärkta proaktiva insatser för 
psykisk hälsa är av stor vikt.

I slutet av året kom den stora 
samhällsdebatten kring #metoo, en 
rörelse som syftar till att uppmärksam-
ma tystnadskulturen kring övergrepp 
och trakasserier, samt de strukturella 
problem som återkommer i alla bran-
scher. Akademikeruppropet visade att 
universiteten inte är ett undantag i detta. 
Vi hoppas att den medvetenhet som 
#metoo har skapat ger oss medvind i 
vårt fortsatta arbete med lika villkor och 
inkludering och att vi tillsammans med 
universitetet kan verka för en utvecklan-
de och kreativ miljö där alla kan ta plats 
och ingen far illa.

Vi studenter söker oss till universite-
tet för att växa som människor och för 
att bygga en grund för morgondagens 
kunskapssamhälle. Det är av yttersta 
vikt att värna om denna möjlighet till 
utveckling och inte låta psykisk ohälsa 
eller trakasserier stå i vägen för lärande 
och nyttiggörande.