#REKTOR HAR ORDET 

#Med 200 år i ryggen tar vi klivet in i framtiden 

År 2018 firade Försvarshögskolan 200-årsjubileum. Detta oaktat kommer 2018 att inta sin rättmätiga 
plats i vår historia som året då vi fick examenstillstånd på masternivå och forskarnivå. Vi tar nu klivet 
in i en ny era för lärosätet med ett komplett akademiskt system för den militära professionen, egna 
masterprogram och egna forskarutbildningar. 
 
Att ett lärosäte erhåller tillstånd att examinera på samtliga akademiska nivåer är inget unikt i sig, men i 
vårt fall är det något alldeles extra eftersom vi får ett komplett akademiskt system för officers-
professionen. Detta har en stor betydelse inte bara för lärosätet och de individer som studerar hos oss 
utan också för Försvarsmakten och officerskåren som helhet.  
 
Med examenstillståndet i hamn har vi under året sjösatt ett masterprogram i Politik och krig samt ett 
Högre officersprogram som också är en masterutbildning. Det Högre officersprogrammet utgör en 
naturlig progression från Officersprogrammet. Under 2018 antog vi nära nog 150 studenter till 
Officersprogrammet, vilket vi haft som målsättning de senaste åren.  
 
Under året har vi också arbetat vidare för att i januari 2019 kunna sjösätta forskarutbildningar i dels 
krigsvetenskap, dels statsvetenskap med inriktning krishantering och säkerhet. 
 
#Nytt totalförsvarscentrum 

Vårt lärosäte växer så det knakar och efterfrågan på såväl forskning som utbildning är mycket stor. 
Glädjande nog har Försvarshögskolan fått utökade forsknings- och utbildningsanslag. Samtidigt ökar 
uppdragen från exempelvis Försvarsmakten och Myndigheten för samhällsskydd och beredskap 
(MSB).  
 
För att tillgodose det påtagligt ökade behovet av kompetensutveckling inom totalförsvarsområdet, där 
MSB är främsta uppdragsgivaren, etablerade vi år 2018 Centrum för totalförsvar och samhällets 
säkerhet. I centrumet kraftsamlas expertis som arbetar med analys, utbildning och övning. I centrumet 
ingår vår terrorismforskning samt verksamheterna som tidigare bedrevs inom Institutet för högre 
totalförsvarsutbildning och Nationellt centrum för krishanteringsstudier.  
 
#Jubileumsår 

Det gångna året firade Försvarshögskolan dubbelt jubileum. För 200 år sedan etablerades det Högre 
artilleriläroverket i Marieberg, som anses vara första institutionen för högre militär utbildning och 
därmed en tidig föregångare till Försvarshögskolan. Samtidigt fyllde högskolan tio år. Jubileet bjöd 
bland annat på en historisk utställning och populärvetenskapliga föreläsningar av och med våra 
forskare. Kulmen på jubileumsåret var en jubileumsceremoni där Hans Majestät Konungen inlednings-
talade. Vid ceremonin överlämnade Föreningen FHS en gåva i form av jubileumsboken ”Från militär 
högskola till akademiskt lärosäte”.  
 
Jag kan konstatera att 2018 var ett historiskt viktigt år för Försvarshögskolan. Med avstamp i en lång 
och gedigen militär tradition och med utvecklingslusten hos en ung högskola tar vi nu klivet in i 
framtiden. Vi behövs mer än någonsin. 


#Försvarshögskolans organisation och samhällsnytta 

#Försvarshögskolans organisation 

Försvarshögskolan hade under 2018 i medeltal 381 (374) anställda, varav 144 (141) eller 38 
(38) procent var kvinnor. Ökningen av antalet anställda förklaras med ökande efterfrågan på 
Försvarshögskolans verksamhet. Andelen lärare och forskare var ca 62 (64) procent av totalt 
antal anställda. Andelen yrkesofficerare var i genomsnitt 26 (27) procent av samtliga 
anställda. 
 
Högskolan är organiserad i två institutioner, Militärvetenskapliga institutionen och Institu-
tionen för säkerhet, strategi och ledarskap, där Centrum för totalförsvar och samhällets 
säkerhet ingår.4 Därutöver finns vid Försvarshögskolan Militära programledningen som 
utövar programansvar för de militära programutbildningarna samt Högskoleförvaltningen där 
stödverksamheten inklusive biblioteksverksamheten är samlad. Forsknings- och 
utbildningsnämnden är det kollegialt valda organet. 

2018 firade Försvarshögskolan 200 år. År 1818 inrättades det Högre artilleriläroverket, 
Sveriges första högre militära utbildningsinstitution och grunden till det som idag är Försvars-
högskolan. Lärosätet firade även tio år som högskola och under detta dubbla jubileumsår 
beviljades vi tillstånd att examinera på samtliga akademiska nivåer. Tillståndet gör att 
lärosätet nu kan utfärda även master- och forskarexamen inom området Försvar, krishantering 
och säkerhet. 

#Försvarshögskolans samhällsnytta  

Försvarshögskolan utbildar och forskar inom området Försvar, krishantering och säkerhet. 
Högskolan är en mötesplats för civilt och militärt, nationellt och internationellt, teori och 
praktik. Här möts de kvinnor och män som redan är verksamma och arbetar med främst 
försvar, krishantering och säkerhet samt de som kommer att göra det i framtiden. 
 
Den samhällsnytta Försvarshögskolans verksamhet ytterst syftar till är ökad trygghet och 
säkerhet. Hur detta går till illustreras i bilden nedan och beskrivs översiktligt i den 
efterföljande texten på sidan 9 och 10. 

#Resurser 

Försvarshögskolans studenter och kursdeltagare är inte bara lärosätets viktigaste målgrupp, 
tillsammans med bland annat våra medarbetare utgör de också en betydelsefull resurs. 
Studenterna bidrar exempelvis till att ständigt utveckla kvaliteten i verksamheten och har 
inflytande i viktiga beslut.  

#Aktiviteter 

Försvarshögskolans verksamhet kan beskrivas i termer av aktiviteter bestående av utbildning, 
forskning och samverkan. Centrala frågor som behandlas i verksamheten är hur man kan leda 
och organisera olika typer av trygghets- och säkerhetshöjande insatser, samt skapa och 
upprätthålla olika förmågor, i syfte att förebygga såväl som hantera kriser, konflikter och krig.  

#Prestationer 

Det som produceras genom Försvarshögskolans verksamhet är kunskap.7 Kunskapen lämnar 
lärosätet i form av studenter (HST) med en viss grad av godkända högskolepoäng (HPR) och 
ett antal examina. Kunskapen lämnar också Försvarshögskolan i form av vetenskapliga 
publikationer och generell kunskapsspridning. Generell kunskapsspridning sker bland annat 
genom erfarenhetsutbyte med andra myndigheter i försvars-, samhällsskydds- och säkerhets-
sektorn, genom att Försvarshögskolan håller öppna föreläsningar och genom att lärosätets 
experter deltar i statliga utredningar, studier samt uttalar sig i media.  

#Primära mottagare 

Försvarshögskolan antar att den kunskap lärosätet producerar primärt mottas av försvars- 
samhällsskydds- och säkerhetssektorn. Andra mottagare består bland annat av 
forskarsamhället, politiker och intresserad allmänhet. 

#Kortsiktiga effekter 

Kunskapen består, som nämnts, bland annat av individer som studerat eller forskat på 
Försvarshögskolan. Många av individerna har redan eller får arbete på ledande positioner 
inom försvars- samhällsskydds- och säkerhetssektorn och på det viset bidrar 
Försvarshögskolan till att kompetensförsörja sektorn. Försvarshögskolan bidrar också till en 
generell kunskapshöjning i samhället och lärosätets forskning leder också till nya idéer och 
lösningar på samhällsutmaningar (innovation). 

#Medellånga effekter 

De samhällsfunktioner som Försvarshögskolans verksamhet relaterar till kan sammanfattas i 
termer av säkerhetspolitik och samhällssäkerhet inklusive militärt försvar samt civilt 
samhällsskydd och krishantering. På medellång sikt antar Försvarshögskolan att den kunskap 
som lärosätet genererar bidrar till att ansvariga aktörer erhåller ökad förmåga att förstå, 
förebygga samt hantera samhällsutmaningar, kriser och krig.  
 
Samtidigt bidrar Försvarshögskolan till att uppfylla Sveriges målsättningar inom ett antal 
politik- och utgiftsområden. Exempelvis deltar lärosätet i genomförandet av målet för 
forskningspolitiken ”att Sverige ska vara ett av världens främsta forsknings- och 
innovationsländer och en ledande kunskapsnation, där högkvalitativ forskning, högre 
utbildning och innovation leder till samhällets utveckling och välfärd, näringslivets 
konkurrenskraft och svarar upp mot de samhällsutmaningar vi står inför, både i Sverige och 
globalt”.8  
 
Vad gäller försvar och samhällets krisberedskap, bidrar Försvarshögskolans kunskaps-
utveckling till bland annat ”att öka den operativa förmågan i krigsförbanden och att 
säkerställa den samlade förmågan i totalförsvaret”.9 

#Långsiktiga effekter 

I slutändan syftar Försvarshögskolans verksamhet ytterst till att öka tryggheten och 
säkerheten i samhället generellt.  

#Externa faktorer 

Försvarshögskolans verksamhet och de effekter den leder till styrs av tillämpliga lagar, 
förordningar, regleringsbrev och beställningar. Verksamheten påverkas även av andra externa 
faktorer, såsom sociala normer och attityder i samhället i relation till området försvar, 
krishantering och säkerhet. Trender inom det området, och andra lärosätens forskning inom 
området, påverkar också lärosätets verksamhet.  

#Framgångsfaktorer 

För att Försvarshögskolans verksamhet ska kunna vara framgångsrik finns det vissa faktorer 
som spelar större roll än andra. Attraktionskraft är ett exempel på en sådan framgångsfaktor, 
eftersom lärosätet är beroende av att studenter och blivande medarbetare med rätt kompetens 
söker sig till oss. Att Försvarshögskolan har en nära koppling mellan forskning, utbildning, 
praktisk tillämpning och samhällsnytta är en annan viktig framgångsfaktor. Detta är även 
grundläggande för att lärosätet ska kunna vara en specialiserad högskola, vilket Försvars-
högskolan eftersträvar att vara.