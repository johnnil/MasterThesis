#Förord 

Det här förordet tar sin början där 
fjolårets slutade, med digitaliseringen. 
Under 2017 har vi tagit några avgörande 
kliv i riktning mot den myndighet vi vill 
vara och som jag hoppas och tror kommer 
att leva upp till mitt motto ”Vi finns till 
för dem där ute”.  
 
Vi har lagt fast ramen för digitaliseringen 
och arbetat fram tre inriktningsmål som 
vi samlat under namnet Kammar-
kollegiet 2020. Syftet är att vi ska bli en 
tillgänglig myndighet som det är enkelt 
att vara i kontakt med. Tidsramen är 
2018-2020 och målen lyder:  

#Ökad målgruppsnytta 

Målet är att vi år 2020 ska ha utvecklat 
det digitala kundmötet med en webbplats 
för självbetjäning där alla våra e-tjänster 
är tydligt presenterade. Användar-
upplevelsen ska stå i centrum; det ska bli 
lätt att uträtta och följa ärenden hos oss.  

#Mobilt och förnyat arbetssätt  

För att nå målet med den ökade mål-
gruppsnyttan måste vi börja med oss 
själva. Vi som arbetar här behöver ta 
tillvara digitaliseringens möjligheter i 
arbetssätt, processer och även utmana 
invanda tankemönster som många 
gånger tar avstamp i det analoga. Vi 
måste lära oss att tänka och jobba digi-
talt.  

#Eget ansvar tillsammans  

För att tillsammans ro i land de två första 
målen krävs att vi erbjuder en utveck-
lande och tillåtande arbetsplats där vi 
har kul på jobbet och där alla bidrar i 
utvecklingsarbetet. Vi fortsätter därför 
aktivt att arbeta med medarbetar- och 
ledarskap, skapa möjligheter att arbeta 
gränsöverskrivande (över avdelningarna) 
och uppmuntra alla att ta ett större 
ansvar för det gemensamma.  

För mig är det viktigt att inriktnings-
målen inte blir några dammiga hyllvär-
mare utan inspirerande och vägledande 
ord för en verklighet som vi lever tillsam-
mans, varje dag. Att det blir ord som for-
mar diskussioner, prioriteringar och be-
slut som fattas.  

Nu låter det kanske som jag är alldeles 
uppslukad av Kammarkollegiet 2020 
och glömmer det viktigaste: de drygt 
trettio uppgifter vi har från regeringen. 
Men nejdå, jag glömmer inte. Parallellt 
med att vi tar det här digitala klivet fort-
sätter vi alla, medarbetare och chefer, att 
utföra uppgifterna med samma höga 
kompetens och engagemang som tidigare.  
 
Flera av uppdragen kommer dessutom att 
ingå i den första satsningen i vår digitali-
seringsresa. De kommer att utvecklas till 
tydliga e-tjänster för självbetjäning.   
 
Jag skulle gärna i en summering av året 
som gått vilja lyfta fram mina medarbet-
are genom att beskriva vart och ett av de 
uppdrag och ärenden som handlagts och 
då också få möjligheten att visa den 
palett av frågor som Kammarkollegiet 
hanterar. Men den här sidan räcker inte 
riktigt till så därför ber jag dig läsa 
årsredovisningen, från pärm till pärm (ni 
hör, jag är kvar i ett analogt tänkande…), 
för att få en bild av helheten.  
 
Årsredovisningen är resultatet av ett 
gemensamt arbete där alla bidragit med 
innehåll, samtidigt som den i siffror och 
procentsatser ger en klar och tydlig bild 
av resultat och prestationer som jag är 
mycket nöjd med.   

 
#Resultatredovisning  

I resultatredovisningen redovisas och kommenteras verksamhetens resultat. 
Redovisningen är indelad i två kapitel: Ekonomisk översikt och Redovisning av 
verksamhet.  

Resultatredovisningen utgår från instruktionen i regleringsbrevet. Samtliga uppgifter i 
instruktionen finns dock inte redovisade, utan vi har utifrån följande kriterier gjort ett 
urval: 

* uppgiften är avgiftsfinansierad, 

* uppgiften ska enligt regleringsbrev återrapporteras, 

* uppgiftens kostnader uppgår till mer än fem procent av kostnaderna  (cirka 15 mnkr), 

* uppgiftens resultat bedöms vara väsentlig information för regeringen. 

RESULTATREDOVISNINGENS INDELNING: I resultatredovisningen redovisas uppgifter i 
bokstavsordning. Varje uppgift beskrivs i en sammanfattning av uppgiftens innehåll och en 
beskrivning av den eller de prestationstyper som redovisas för uppgiften. I några fall är det 
inte möjligt eller relevant att redovisa antalet prestationer och då beskrivs de i löpande text 
istället.  

För varje uppgift redovisas kostnader och i förekommande fall dess intäkter. I flertalet fall 
skiljer sig prestationerna åt vad gäller omfattning och tid. I sådana fall anges endast den 
samlade kostnaden för uppgiften eller prestationstypen.  

Vi har eftersträvat att, så långt det är möjligt, bedöma verksamhetens resultat. 
Resultatbedömning har dock endast gjorts för de uppgifter där det är möjligt att göra en 
objektiv bedömning av resultatet baserat på dokumenterade data och mätmetoder.  