#Institutet för arbetsmarknads- och utbildnings-politisk utvärdering (IFAU) 

IFAU är en myndighet under Arbetsmarknadsdepartementet, med placering i Upp-
sala. Som framgår nedan bedriver IFAU forskning kring arbetsmarknads-, utbild-
nings- och socialförsäkringsfrågor i syfte att utvärdera reformer och insatser, samt 
skapa ett brett och högkvalitativt kunskapsunderlag kring effekter av olika policy-
alternativ och hur sammanhang som är relevanta för politiken fungerar i olika 
avseenden. 

Verksamheten påbörjades 1997 och har utvidgats i olika steg. I samband med en 
större utvidgning på utbildningsområdet och genomfördes 2012–2014 ändrades 
institutets namn från Institutet för arbetsmarknadspolitisk utvärdering till Institutet 
för arbetsmarknads- och utbildningspolitisk utvärdering. Akronymen IFAU behölls 
dock behållits oförändrad.  

#IFAU:s uppgifter  
IFAU:s uppdrag framgår av den förordning med instruktion för institutet som trädde 
i kraft den 21 februari 2012 (SFS 2012:16). Enligt denna förordning ska institutet 
främja, stödja och genom forskning genomföra: 

* uppföljning och utvärdering av den arbetsmarknadspolitiska verksamheten, 
* studier av arbetsmarknadens funktionssätt, 
* utvärdering av effekterna av olika reformer och åtgärder inom utbildningsväsendet, 
* utvärdering av effekterna på arbetsmarknaden av åtgärder inom utbildnings-
väsendet, 
* utvärdering av socialförsäkringens effekter på arbetsmarknaden. 
 
Med utvärdering avses både effektutvärdering och processutvärdering. IFAU ska 
särskilt fokusera på de samlade effekterna av den arbetsmarknadspolitiska 
verksamheten och de utbildningspolitiska reformerna samt de särskilda uppdrag 
som regeringen fattar beslut om inom dessa områden. I uppföljnings- och 
utvärderingsarbetet ska effekterna för kvinnor och män särskilt belysas. Av IFAU:s 
regleringsbrev framgår vidare att skillnader mellan olika åldersgrupper, mellan 
individer med olika födelseland, samt regionala skillnader ska analyseras. 

IFAU menar att uppgifterna 3 och 4 inte kan separeras – uppgift 4 utgör en 
delmängd av uppgift 3.1 IFAU har av dessa skäl valt att behandla uppgifterna 3 och 
4 som integrerade. Detta har två praktiska konsekvenser. För det första kommer de 
fem uppgifterna ovan att motsvaras av fyra verksamhetsområden, enligt: 

Verksamhetsområde 1: Arbetsmarknadspolitiska insatser (uppgift 1), 
Verksamhetsområde 2: Arbetsmarknadens funktionssätt (uppgift 2), 
Verksamhetsområde 3: Effekter av utbildningssatsningar (uppgift 3 och 4), 
Verksamhetsområde 4: Socialförsäkringens arbetsmarknadseffekter (uppgift 5). 
 
Den andra praktiska konsekvensen är att IFAU:s samtliga projekt inom verksam-
hetsområdet Effekter av utbildningssatsningar ses som innefattande både uppgift 3 
och uppgift 4. 

#Organisation 

IFAU leds av en generaldirektör. Vid institutet finns ett vetenskapligt råd bestående 
av generaldirektören, en ordförande, och högst nio andra ledamöter. I ärenden om 
ansökningar om bidrag från myndigheten ska det vetenskapliga rådet lämna förslag 
till beslut. Generaldirektören får även använda det vetenskapliga rådet som råd-
givande organ i andra ärenden än de som rör bidrag från myndigheten. 

Till institutet är även en referensgrupp knuten där arbetsgivar- och arbetstagar-
sidan samt berörda departement och myndigheter finns representerade. Referens-
gruppen ger synpunkter på verksamheten samt förslag på frågeställningar att belysa. 

#IFAU:s finansieringssituation 

I detta avsnitt redovisas omslutningen av IFAU:s hela verksamhet under den senaste 
femårsperioden. Med omslutning avses här verksamhetens totala intäkter samt 
transfereringar, motsvarande resultaträkningen i kapitel 6. Till skillnad från resul-
taträkningen, där omslutningen har delats upp på intäkter och transfereringar, har i 
Tabell 1 omslutningen brutits ner på finansieringskällor. För att göra de fem sist-
lidna åren jämförbara i reala termer har alla uppgifter i Tabell 1 räknats om till 2017 
års priser, med hjälp av konsumentprisindex. 

De första fyra posterna i Tabell 1 kommer från samma finansieringskälla, näm-
ligen regeringen. Den första posten, Anslag, ap 1, utgör IFAU:s grundläggande 
förvaltningsanslag. Av Tabell 1 framgår att denna anslagspost var mycket större 
under 2017 än under de föregående åren. Skillnaden är dock inte reell utan endast 
bokföringsmässig. Fram till och 2016 var förvaltningsanslaget uppdelat på två 
anslagsposter, ap 1 och ap 4. Uppdelningen hängde samman med den utvidgning 
av IFAU:s verksamhet inom utbildningsområdet som ägde rum under 2012–2014. 
De motsvarande tillskotten till förvaltningsanslaget redovisades under ap 4. Således 
ska det belopp som 2017 redovisas på ap 1 jämföras med summan av beloppen på 
ap 1 och ap 4 under de föregående åren. När så görs framgår att ökningen i det totalt 
utnyttjade förvaltningsanslaget år 2017 uppgår till 1,6 mkr jämfört med 2016, 
motsvarande en ökning på 4,9 procent, i 2017 års priser. I förhållande till år 2015 
är ökningen mindre, 3 procent.   

De förvaltningsanslag som i Tabell 1 betecknas med Anslag ap 2 och Anslag ap 
3 utgör i realiteten transfereringar. IFAU har till uppgift att dela ut dem som bidrag 
till externa forskare på arbetsmarknadsområdet (Anslag, ap 2) respektive på ut-
bildningsområdet (Anslag, ap 3). 

I Tabell 1 redovisas IFAU:s utnyttjande av forskningsanslag, under finansie-
ringskällan ”Bidrag, netto”. Av redovisningen av den posten framgår att forsknings-
anslagen under 2017 har bidragit till finansieringen av IFAU:s verksamhet i något 
lägre utsträckning än under de närmast tre föregående åren. Denna nedgång 
kompenseras dock delvis av en uppgång i den finansiering som hänförs till insti-
tutets uppdragsforskning, se ”Avgifter”. Fördelningen mellan forskningsanslag och 
avgifter kan variera något över tid men har begränsad betydelse för institutets verk-
samhet eftersom uppdragsforskningen bedrivs under samma premisser som forsk-
ningen i övrigt. 

De medel som redovisas i Tabell 1 går inte i sin helhet till att finansiera IFAU:s 
interna verksamhet, av två skäl. Det första är, som nämnts ovan, att förvaltnings-
anslagen Anslag ap 2 och Anslag ap 3 finansierar extern forskning. Det andra skälet 
är att IFAU inte erhåller några medel för täckandet av de administrativa kostnader 
som utdelandet av dessa forskningsbidrag medför. Dessa kostnader måste därmed 
täckas av institutets förvaltningsanslag.  

De administrativa kostnader som uppkommer genom IFAU:s utdelande av 
forskningsbidrag hänför sig till utlysning av medel, bedömning av ansökningar, 
stöd i form datauttag ur IFAU-databasen, kvalitetssäkring, avrapportering och 
arkivering, informationsspridning etc. För år 2017 uppskattats dessa kostnader till 
1,7 mkr och för de två föregående åren uppgick de till vardera 1,8 mkr. 