#Generaldirektörens förord  

Internationella undersökningar och statistik har visat på bättre resultat när det gäller 
svenska elevers kunskaper och detta är mycket glädjande. Svensk skola präglas dock 
också av flera utmaningar som ofta uppmärksammas i skoldiskussionen. Det handlar 
bland annat om att likvärdigheten försämrats och att vi ser en alltmer omfattande 
lärarbrist.  

Skolinspektionen får genom vår specifika uppgift mycket inblick kring skillnader i ele-
vers vardag och skolsituation. Utifrån vårt perspektiv ser vi varierade bilder av skolan. 
Hos vissa huvudmän ser vi ett gott kvalitetsarbete och mycket välfungerande skolor. I 
andra avseenden kan vi se omfattande brister som allvarligt påverkar elevernas utbild-
ning. Det är vår främsta uppgift att utifrån inspektion bidra till att stärka likvärdigheten 
i skolan och värna alla elevers rätt till en skola med god kvalitet i en trygg miljö.  

Utifrån detta övergripande uppdrag har vi fortsatt arbeta under 2018, men detta år 
har vi också gjort en omställning och ändrat vissa arbetssätt. Detta för att vi ska kunna 
arbeta mer situationsanpassat med inspektion. Vi använder vår behovsanalys för att i 
högre grad granska skolor med olika metoder. Vårt fokus är att det ska leda till att vi 
kan göra ännu mer nytta för skolans kvalitet och utveckling. 

Vi har infört den nya granskningsformen regelbunden kvalitetsgranskning och satsat 
mer på grenen kvalitetsgranskning. Detta har vi gjort utifrån våra egna erfarenheter 
och bedömningar men i bakgrunden finns även iakttagelser till exempel från OECD, 
och Tillitsdelegationen. Vi har samtidigt under 2018 byggt ut den riktade tillsynen för 
att vi snabbt ska kunna utreda och ingripa om det finns signaler om brister och miss-
förhållanden. Vi har haft ett strukturerat utvecklingsarbete och jag är glad att vi nu 
kunnat införa och etablera dessa nya former. Förändringarna gäller från det andra 
halvåret 2018 vilket förklaras i vår redovisning.  

En viktig prioritering under året har också varit att förbereda den nya lagstiftningen 
kring ägar- och ledningsprövningen. Denna kommer att innebära förändringar både 
för tillsyn och tillståndsprövning. 

Under 2018 fortsatte vi att ha en hög närvaro ute på skolorna. Vi har genom våra be-
slut berört cirka hälften av Sveriges skolenheter i vår tillsyn och kvalitetsgranskning 
och vi har samlat fattat fler beslut än tidigare. I vår regelbundna tillsyn på skolenhets-
nivå har andelen brister vi konstaterat ökat. Vi har under året också arbetat mer med 
våra mest skarpa ingripanden. 

Skolinspektionen har under 2018 förenat föreläggande med vite i 125 fall vilket är en 
ökning. Vi har också återkallat godkännandet för sex fristående skolenheter under 
året, vilket också är betydligt fler än föregående år. I flera fall har vi således under 
2018 identifierat allvarliga situationer och omfattande brister på ett antal skolor.  

Under 2018 ökade antalet nya anmälningar med 2 procent jämfört med föregående 
år. Vi har dock fattat fler beslut än tidigare, vilket sammanlagt ändå gör att vi har 4 
procent lägre antal öppna ärenden än föregående år 

Vi har publicerat 14 tematiska kvalitetsgranskningar inom en rad olika områden, ex-
empelvis regeringsuppdragen om sex- och samlevnadsundervisning, idrott och hälsa 
respektive den uppföljande granskningen av kommunernas aktivitetsansvar. Vi har 
också granskat högpresterande elevers skolsituation och genomfört en oanmäld 
granskning av hantering av nationella prov. I samband med publicering av rapporter 
har vi i många fall hållit webbinarier som också spelats in och som återfinns på vår 
webbplats.  

Inom tillståndsprövning har antal beslut avseende ansökningar om att starta eller ut-
öka fristående skolverksamhet ökat med 36 procent jämfört med 2017. Vi har klarat 
ökningen och kunnat fatta beslut inom givna tidsramar.  

Under året har vi också uppmärksammat att Skolinspektionen funnits i 10 år och givit 
ut en skrift. Det har varit ett tillfälle att lyfta fram vår omfattande produktion, vårt ar-
bete och kunskap. Vi har också tydliggjort att de allra flesta skolor under många år åt-
gärdat de brister vi identifierat, vilket är ett mycket viktigt resultat. Vidare att enkäter 
kontinuerligt visat att rektorer på granskade skolor anser att inspektion i hög grad le-
der till ett förbättringsarbete.  

Att lyfta och sprida våra resultat för lärande är en prioriterad uppgift i vårt arbete. Un-
der året har vi igen arrangerat Skolinspektionens dag på tre orter med 2200 deltagare 
och vi har arrangerat ett antal seminarier.  

Jag är nöjd med det resultat vi tillsammans åstadkommit i Skolinspektionen under 
2018 och vill rikta ett stort tack till alla medarbetare för ert engagemang, kunskap och 
era goda arbetsinsatser.


#Statens skolinspektion 

Skolinspektionen redovisar, med denna årsredovisning, sitt tionde hela verksamhetsår 
sedan starten i oktober 2008. I resultatredovisningsdelen redovisas jämförande in-
formation för tre år i följd, det vill säga 2016, 2017 och 2018.  

#Skolinspektionens verksamhet 

Skolinspektion ska enligt myndighetens instruktion ”genom granskning av huvudmän 
och verksamheter verka för att alla barn och elever får tillgång till en likvärdig utbild-
ning och annan verksamhet av god kvalitet i en trygg miljö. Myndigheten ska bidra till 
goda förutsättningar för barnens utveckling och lärande samt förbättrade kunskapsre-
sultat för eleverna. Inom ramen för detta ska myndigheten främja en stärkt likvärdig-
het mellan skolor och mellan förskolor”1.  

Skolinspektionen har utifrån sina uppdrag formulerat följande målbild: 

En skola där alla barn och elever oavsett kön får en god kvalitet i sin utbildning, en lik-
värdig utbildning och kunskaper i en stimulerande och trygg miljö. Alla barn och elever 
ska ges möjlighet att utvecklas så långt som möjligt utifrån sina förutsättningar. 

#Förändringar av inspektionen 

Den tillsynscykel som påbörjades år 2015 avslutades under det första halvåret 2018. 
Under halvåret genomfördes även tillsyn av särskilda skolformer och av utlandsskolor. 
Vid halvårsskiftet 2018 infördes en ny behovsanpassad och läsårsplanerad inspektion 
av grund- och gymnasieskolor.  

Det nya arbetssättet består av tre granskningsformer:  

*regelbunden tillsyn,  

*riktad tillsyn och  

*regelbunden kvalitetsgranskning  

Detta arbetssätt förväntas leda till en mer flexibel och situationsanpassad inspektion, 
vilket bedöms i högre grad kunna bidra dels till utveckling hos de granskade skolorna 
och huvudmännen, dels till effektiv kontroll. Förändringen har genomförts mot bak-
grund av en omvärldsanalys och egna erfarenheter från tidigare tillsynsperioder.  

I vår nya modell kommer den regelbundna tillsynen i än högre grad att riktas in mot 
skolor där risken är hög att det finns allvarliga brister. På dessa skolor kan myndig-
heten fokusera på förhållanden som avviker från författningarnas krav och tillämpa 
tvingande åtgärder för att driva utveckling, till exempel vitesföreläggande.  

Den regelbundna kvalitetsgranskningen riktas mot skolor med mindre risk för formella 
brister, men där det finns potential att höja kvaliteten ytterligare. På dessa skolor kan 
myndigheten ge en bredare och mer nyanserad återkoppling än vad som är möjligt i 
tillsyn. Regelbunden kvalitetsgranskning bedöms också ge Skolinspektionen större 
möjligheter att identifiera utvecklingsområden i undervisningen samt i skolors och hu-
vudmäns styrning och ledning.  

Såväl den regelbundna tillsynen som kvalitetsgranskningen fokuserar på de arbetspro-
cesser och faktorer som, enligt forskning och beprövad verksamhet, har en direkt be-
tydelse för att eleverna ska lyckas i sitt skolarbete. Utöver ovanstående gransknings-
former har också myndigheten utökat omfattningen av så kallad riktad tillsyn i syfte 
att i större utsträckning kunna agera snabbt utifrån signaler om allvarliga brister i verk-
samheten. 

#Organisation 

Under 2018 har ett antal organisatoriska förändringar genomförts. Inom huvudkon-
toret bildades generaldirektörens stab. Rätts- och tillståndsavdelningen upphörde som 
avdelning. Rättsenheten och kansliet för Skolväsendets överklagandenämnd uppgick 
istället som en del i avdelningen för verksamhetsstöd och juridik. I Göteborg delades 
avdelningen in i tre nya enheter från ursprungliga fyra, i Linköping och Umeå organise-
rades avdelningarna in i två istället för tre enheter.  

Skolinspektionens organisation kan sammanfattningsvis vid utgången av 2018 beskri-
vas enligt följande: Kärnverksamheterna bedrivs inom fem regionala inspektionsavdel-
ningar med stöd av ett huvudkontor bestående av en avdelning för verksamhetsstöd 
och juridik, en analys- och statistikavdelning, ett kommunikationssekretariat samt ge-
neraldirektörens stab. Avdelningen för verksamhetsstöd och juridik innehåller enheter 
för juridik, HR, IT och kontorsservice, ekonomi och verksamhetsstyrning samt kansliet 
för Skolväsendets överklagandenämnd. Analys- och statistikavdelningen består av tre 
enheter: analys, ekonomisk granskning samt statistik.  

Inom varje inspektionsavdelning finns två till fem enheter som arbetar med tillsyn och 
kvalitetsgranskning.  

Barn- och elevombudet, BEO, är en del av Skolinspektionen, men är samtidigt själv-
ständig i sitt beslutsfattande. Skolväsendets överklagandenämnd, ÖKN, är en egen 
myndighet som Skolinspektionen är värdmyndighet för. 