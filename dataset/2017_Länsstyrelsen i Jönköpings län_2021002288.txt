#Landshövdingen har ordet 
 
Jönköpings län är fantastiskt! Låt mig börja 
med att slå fast det. Vårt län är ett attraktivt 
län för nuvarande och kommande generat-
ioner. Ett helt fantastiskt län helt enkelt! 
 
Det gäller också vår myndighet – välfunge-
rande, rättssäker och framförallt full av kom-
petens och duktiga medarbetare. 
 
Som nytillträdd landshövding känns det bra 
att läsa och ställa sig bakom en årsredovis-
ning som visar på både ordning och reda och 
aktiv verksamhet. 
 
Jag må vara ny på posten, men varken länet 
eller länsstyrelsens arbete är helt nytt för mig 
och jag ser fram emot att få lära mig mycket 
mer under åren som kommer.  
 
Att prioritera och göra avvägningar mellan 
olika samhällsintressen är en både viktig och 
svår uppgift som Länsstyrelsen ansvarar för. 
Det kommer att bli utmanande, utmaningar 
som jag ser på med ödmjukhet och tillförsikt. 
 
Vår vision: 
”Jönköpings län ska vara en  
av landets mest framgångsrika regioner. Ge-
nom samverkan med andra bidrar Länsstyrel-
sen till att skapa förutsättningar för ett attrak-
tivt län för nuvarande och kommande gene-
rationer.”  
 
Övergripande mål för vår verksamhet är att 
Länsstyrelsen ska: 

* ha goda relationer med uppdragsgivare, 
samverkansparter och medborgare. 

* garantera rättssäker myndighetsutövning 
och ett respektfullt bemötande. 

* ha en ekonomi i balans. 

* ha ett öppet arbetsklimat med engagerad 
och kompetent personal. 

* vara pådrivande i arbetet för hållbar ut-
veckling.  

Även det förpliktar. Hur vi lyckas kommer att 
påverka förtroendet för myndighetens arbete 
och i förlängningen även tilliten till samhället. 
För mig kommer hållbarhetens alla tre delar 
vara en ledstjärna; miljömässig, ekonomisk 
och social hållbarhet. 
 
Men låt mig dröja kvar lite kring frågan om 
förtroende och tillit. Vi befinner oss just nu i 
ett valår och mycket tyder på att fake news, al-
goritmer och påverkansförsök genom desin-
formation i bland annat sociala medier kom-
mer att få en större inverkan än någonsin förr 
på årets valrörelse. Här har vi som arbetar 
inom det offentliga ett enormt ansvar. Vi 
måste vara en garant för att medborgaren kan 
känna den tillit och det förtroende för sam-
hället som alla har rätt att göra. 
 
Vi måste med andra ord leva upp till alla de 
krav som rimligen kan ställas på våra myndig-
heter. Det gör vi genom att nå det mål och 
utföra de uppdrag vi är ålagda att göra, utan 
att tumma på vare sig ekonomi, rättssäkerhet 
eller givna tidsramar. 
 
Frågan om bredband är en sådan fråga där ett 
missnöje bland medborgarna kan skönjas. Det 
är givetvis orimligt att företagen och invånarna i 
ett län som vårt, med många mindre samhällen 
och en välutvecklad landsbygd, inte har tillgång 
till höghastighetsinternet. En stabil och snabb 
uppkoppling är nödvändigt idag, oavsett om 
man bor i centrala Jönköping eller på en mindre 
ort på landsbygden. Det handlar om möjlig-
heten att driva företag, om att länet ska vara at-
traktivt för den som vill flytta hit och inte minst 
är det en förutsättning om vi ska fortsätta att 
vara en tillväxtregion. Under året som har gått 
har Länsstyrelsen arbetat intensivt med frågan 
på olika sätt. Men slutsatsen är den att om vi 
ska lyckas sudda ut de vita fläckarna på bred-
bandskartan måste vi, tillsammans med övriga 
aktörer, göra ännu mer. 
 
När jag läser igenom den årsredovisning som du 
just nu håller i din hand (eller möjligen ser på 
din skärm) kan jag konstatera ett antal saker. 
Först och främst har vi en ekonomi i balans. Vi 
har till och med ett litet överskott att ta med oss 
in i 2018. Det är bra! Vi ska vara rädda om skat-
tebetalarnas pengar. 
 
Vad som är ännu mer glädjande att se är allt det 
som Länsstyrelsen har lyckats med under året 
som gått. Låt mig lyfta några exempel: 
 
Även i år arrangerande Länsstyrelsen en Klimat-
vecka, med en oerhört välbesökt klimatkonfe-
rens som avslutning. Cirka 900 besökare fyllde 
Spira i Jönköping för att lyssna till föreläsningar 
om klimat, energi och miljö. Sedan ett antal år 
tillbaka driver Länsstyrelsen ett Klimatråd vars 
mål är att Jönköping ska bli vad vi kallar för ett 
plusenergilän. Alltså ett län som producerar mer 
förnybar energi än vad vi gör åt. Arbetet inom 
Klimatrådet har gett resultat. Vårt län placerade 
sig i topp tre i Energimyndighetens årliga ran-
king och topp tre även när det gäller utbetalat 
belopp per invånare för det statliga solcellsstö-
det. Det är miljömässig hållbarhet. Men också 
ekonomisk och social hållbarhet. 
 
Under året har arbetet med att ta fram en 
regional livsmedelsstrategi fortgått. Även den 
med sin utgångspunkt i den miljömässiga 
hållbarheten, men produkten hade aldrig bli-
vit något annat än en pappersdrake om vi 
inte också hade lagt vikt även vid både eko-
nomisk och social hållbarhet. I skrivande 
stund är denna strategi ute på remiss och det 
är min övertygelse att vi genom en väl för-
ankrad plan för vår lokala produktion av livs-
medel kommer stärka länet ytterligare. 
Glädjande nog kan jag också konstatera att ef-
terfrågan på naturupplevelser fortsätter att öka. 
Vår nationalpark Store Mosse och flera av våra 
naturreservat slog nya besöksrekord under som-
maren 2017. Det är roligt att allt fler upptäcker 
den vackra och varierade natur som finns i lä-
net. Detta skapar stora möjligheter för alla dem 
som verkar inom naturturism. Genom vårt till-
gänglighetsarbete får också allt fler besökare nu 
möjlighet att ta sig ut i våra naturreservat och i 
vår nationalpark. Allt detta är ytterligare ett ex-
empel där alla tre hållbarhetsaspekterna tillsam-
mans får genomslag. 
 
Beredskapsfrågorna har blivit allt mer aktu-
ella under året och det är en trend som ser ut 
att hålla i sig även framöver. Under 2017 har 
Länsstyrelsen lagt ner mycket tid och arbete 
på att ytterligare stärka vårt arbete inom be-
redskapsområdet. Vi har växlat upp vårt kris-
beredskapsarbete, stärkt vårt redan väl funge-
rande samarbete med andra aktörer i länet 
och rekryterat flera nya kompetenser till vår 
egen verksamhet. Vi har, och kommer även 
fortsättningsvis, anpassa oss efter de förut-
sättningar som skapas av en allt oroligare och 
allt mer föränderlig omvärld. 
 
Den blöta senhösten och vintern gör det näs-
tan svårt att minnas torkan som drabbade 
stora delar av länet under sommarmånaderna. 
En torka som ledde till intensivt arbete i länet 
där Länsstyrelsen tog på sig ledartröjan. Det 
samma gäller den stora skogsbranden utanför 
Bredaryd i juni, som tack vare snabbt age-
rande och ett fantastiskt arbete av alla inblan-
dade kunde stoppas innan den blev den kata-
strof som en sådan brand skulle ha kunnat bli. 
 
Samverkan, hållbarhet, rättssäkerhet, eko-
nomi i balans samt engagerad och kompetent 
personal. Om detta är målen för vår verksam-
het så upplever jag att det år vi nu lägger till 
handlingarna får betecknas som ett gott så-
dant. Och som jag skrev inledningsvis - vårt 
län är fantastiskt.


#Övergripande samordningsuppdrag 

Länsstyrelsen är regeringens regionala före-
trädare vilket innebär att ett statligt helhets-
perspektiv samt sektorsövergripande arbets-
sätt genomsyrar myndighetens verksamhet. 
Länsstyrelsen har en unik roll som samord-
nare av olika samhällsintressen och statliga 
myndigheters insatser. Uppdraget att sam-
ordna utförs på flera olika sätt men fokus lig-
ger på en tydlig och ändamålsenlig samverkan 
med berörda aktörer. Länsledningen samlar 
ledningarna för övriga statliga myndigheter 
med verksamhet i länet två gånger per år. Vid 
samlingarna informeras om aktuella frågor 
för respektive myndighet och det förs också 
diskussioner kring olika strategiskt viktiga frå-
gor för länet. Mötena ger en god orientering 
kring de olika myndigheternas uppdrag och 
förutsättningar samt ger möjlighet till tvärsek-
toriell samverkan inom olika områden till 
nytta för länets utveckling. 
 
En allt större del av Länsstyrelsens verksam-
het sker i nära dialog och samverkan med 
medborgare och berörda intressenter. Syftet 
med samverkan är att åstadkomma förank-
ring, förståelse och utveckling samt att få bra 
beslutsunderlag för långsiktigt hållbara beslut 
som ofta innebär avvägningar mellan olika in-
tressen. I vissa frågor har Länsstyrelsen i Jön-
köpings län bildat råd som man verkar ge-
nom: Jämställdhetsrådet, Klimatrådet och In-
tegrationsrådet, samtliga med landshövdingen 
som ordförande. I rådsorganisationen möts 
företrädare för olika samhällsintressen; myn-
digheter, länets kommuner, Region Jönkö-
pings län, näringsliv och intresseorganisat-
ioner. 

Länsstyrelsen samarbetar även med aktörer 
utanför länsgränsen när arbetet bedöms ge ett 
mervärde till länet eller främjar och bidrar till 
ett helhetsperspektiv för staten. Mot den bak-
grunden deltar Länsstyrelsen i samverkan 
med nationella myndigheter, nätverk och ar-
betsgrupper, delegationer och kommittéer. 
 
Även inom länsstyrelsesfären har Länsstyrel-
sen i Jönköpings län en mycket aktiv roll. Sär-
skilt inom förvaltningen av miljödata har 
Länsstyrelsen i Jönköping ett stort uppdrag 
med att både leda förvaltningen av nationella 
system och även utgöra gemensam stödresurs 
för handläggare på andra länsstyrelser. Läns-
styrelsen har också det nationella samord-
ningsansvaret för länsstyrelsernas integra-
tionsarbete samt svarar för en betydande in-
sats inom ramen för regional utveckling och 
samverkan i miljömålssystemet (RUS) som är 
en samverkan mellan miljömålsansvariga 
myndigheter på nationell nivå.  
 
Nedan följer ett urval av exempel som bely-
ser Länsstyrelsens uppdrag att arbeta sektor-
sövergripande och samordnande med att 
verka för att nationella mål får genomslag i 
länet och samtidigt ta hänsyn till regionala 
förhållanden och förutsättningar. 

#Klimat och energi  

Klimatrådet är ett samverkansorgan inom kli-
mat- och energiområdet i Jönköpings län. 
Klimatrådet etablerades år 2011 av Länssty-
relsen som leder, administrerar och samord-
nar arbetet. Klimatrådet har vuxit under året 
och engagerar närmare 60 organisationer, 110
personer, tio arbetsgrupper och flera större 
projekt. Arbetet skapar regional nytta genom 
att driva på, samordna och stötta kommuner, 
myndigheter, regionen, akademin, företag 
och ideella organisationer med konkreta sats-
ningar och underlag för att begränsa klimat-
påverkan. Samverkan är avgörande för att 
fortsatt bidra till nationella klimatmål och 
uppnå länets gemensamma klimatvision om 
att bli ett Plusenergilän. 
 
Klimatrådet har bidragit till att Jönköpings 
län placeras topp tre i Energimyndighetens 
årliga ranking och topp tre i utbetalat belopp 
per invånare för det statliga solcellsstödet. Vi-
dare är den årliga utbyggnadstakten för sol-
celler 21 procent högre i Jönköpings län jäm-
fört med landet i genomsnitt. Uppföljning vi-
sar också att 30 procent av deltagarna på sol-
kraftseminarierna beslutat sig för att installera 
solceller. Jönköpings län placeras på en fjär-
deplats i antal genomförda åtgärder i Klimat-
klivet vilka förväntas ge en årlig utsläpps-
minskning på 26 000 ton koldioxidekvivalen-
ter.  
 
Det största mediala genomslaget fick arbetet 
genom Klimatveckan med över 150 engage-
rade organisationer, 30 seminarier och stort 
antal deltagare där Klimatkvällen med Kli-
matprisutdelning hade 500 deltagare, Klimat-
konferensen över 800 deltagare och den 
länstäckande Solsafarin hade över 500 besö-
kare. Under ledning av Länsstyrelsen har 25 
seminarier genomförts på teman som ladd-
infrastruktur, solkraft och mat med över  
1000 deltagare.  

#Integration 

Integrationsrådet har sedan starten 2013 fun-
gerat som en viktig arena för regional sam-
verkan inom integrationsområdet, med bred 
representation från statlig, kommunal och 
idéburen sektor. Under 2018 har rådet sam-
manträtt vid fyra tillfällen. Vid två av till-
fällena har rådsmötet haft ett särskilt tema. 
Vid ett tillfälle tittade man extra på samver-
kan med civilsamhället, och vid ett annat till-
fälle erbjöds en fördjupning i hälsorelaterade 
frågor.  
 
Knutet till rådet finns sju fokusgrupper, och 
Länsstyrelsen har under en längre tid verkat 
för att göra arbetet i Integrationsrådet och fo-
kusgrupperna mer operativt. Under 2017 har 
därför arbetat utifrån en av rådet fastställd 
årsplanering. Årsplaneringen har styrt fokus-
gruppernas arbete och lett till flera konkreta 
insatser, exempelvis en (sedermera beviljad) 
bidragsansökan för ett bostadsmarknadsrela-
terat projekt, två mycket välbesökta konfe-
renser om språk och kunskapsutvecklande ar-
betssätt i skolan, arbete med ensamkom-
mande barn som försvinner, etcetera. Den 
tydligare styrningen av rådets arbete som års-
planeringen möjliggjort har således varit 
framgångsrik och lett till flera positiva sam-
verkansinsatser i länet.  

#Jämställdhet 

På uppdrag av regeringen har en ny jämställd-
hetsstrategi för länet tagits fram under 2017. 
Den har både fokus på länets jämställdhetsut-
maningar och på vad som behövs för att ta 
arbetet i länet framåt ytterligare. I arbetet 
med strategin har synpunkter och erfaren-
heter inhämtats bland annat från länets Jäm-
ställdhetsråd, som består av 21 ledamöter och 
samordnas av Länsstyrelsen, och dess bered-
ningsgrupp, kommundialoger och från andra 
nätverk och mötesfora. Diskussionerna i 
dessa såväl som i andra sammanhang visar på 
en större generell kunskap och medvetenhet 
om jämställdhetspolitiken och om länets ut-
maningar i fråga om jämställdhet. De senaste 
årens arbete med Jämställdhetsrådet, besök 
hos kommunledningar, utbildningar och se-
minarier har bidragit till att frågorna har nått 
fler och att kunskapen har blivit större. Jäm-
ställdhetsutmaningar lyfts också i allt större 
utsträckning i länsaktörers arbete med social 
hållbarhet, exempelvis inom ramen för 
Agenda 2030. 

#Krisberedskap  

I Jönköpings län bedrivs sedan många år en 
välfungerande operativ regional krissamver-
kan, ”F-samverkan” där Länsstyrelsen har en 
central roll. Syftet är en fördjupad samverkan 
mellan kommuner, regionen, statliga myndig-
heter samt organisationer och företag. Arbe-
tet inriktas för att stärka samhällets beredskap 
före, under och efter särskilda händelser 
såsom omfattande olyckor eller andra stör-
ningar av samhällsviktiga funktioner. I olika 
arbetsgrupper har de ingående aktörerna ut-
vecklat samverkan bland annat inom öv-
ningsplanering, sambandsfrågor samt analys 
och lägesbild. F-samverkan har använts i 
samband med flertalet händelser 2017, bland 
annat vid branden utanför Bredaryd i juni 
och situationen med låga vattennivåerna un-
der sommaren.  
 
I syfte att ytterligare utveckla och stärka den 
regionala samverkan finns en särskild strategi 
för perioden 2015–2018 som ger riktningen 
för det fortsatta arbetet. Samverkansmodellen 
bedöms vara väl etablerad och utgör en bra 
bas för att gå vidare med gemensamt arbete 
med planering av civilt försvar. 

#Infrastruktur och samhällsplanering  

Länsstyrelsen samverkar med Trafikverket, 
Region Jönköpings län och kommunerna i 
olika former när det gäller samhällsplanering 
och infrastruktur. Samverkan sker bland an-
nat genom gemensamt utvecklingsarbete, ge-
mensamma utbildningsinsatser och i mötes-
form. Inom ramen för Trafikverkets uppdrag 
att planera för en ny generation järnväg med 
höghastighetståg mellan Stockholm och Gö-
teborg respektive Malmö medverkar Länssty-
relsen, tillsammans med andra berörda läns-
styrelser, i referensgrupper på statlig och reg-
ional nivå. 
 
Samverkan med Lantmäteriet sker för att ut-
veckla de olika rollerna i samhällsplaneringen. 
Möten hålls två gånger om året, och stor vikt 
har lagts på genomförandefrågor i detaljpla-
nerna och kopplingen till lantmäteriförrätt-
ningar.    