#Året som gått 

En fredag i december var vi många som samlades i riksdagens andrakam-
marsal för att högtidlighålla att tryckfrihetsförordningen fyllde 250 år. Reflek-
tioner och tillbakablickar svepte över mer än två sekel.  

I denna årsredovisning är perspektivet kortare, men ändå viktigt. Det är i 
det dagliga stödet till den parlamentariska processen som vi lägger förutsätt-
ningarna för en långsiktig och hållbar verksamhet. 

I år har vi kompletterat förvaltningens vision Tillsammans för riksdagens 
bästa med den gemensamma värdegrunden Professionellt stöd i demokratins 
tjänst – kvalitet, kompetens och engagemang. Den ska genomsyra förvaltning-
ens insatser i stort och smått.  

Ett exempel på en större insats är det gemensamma servicecenter som öpp-
nade i Bankhallen i oktober. Genom att samla all service på ett ställe och via 
ett telefonnummer ska servicen, som tidigare funnits på olika håll i förvalt-
ningen, bli lätt tillgänglig, snabbare och av bättre kvalitet.  

Också våra lokaler ska stödja de verksamhetsbehov som ledamöter och par-
tikanslier har. Därför ska ledamotshuset genomgå en totalrenovering, och för-
beredelserna är i full gång. Både ledamöter och partikanslianställda är invol-
verade. 

Riksdagen ska vara både ett säkert parlament och ett öppet parlament. Sä-
kerhetsfrågor är viktiga komponenter i förvaltningens dagliga arbete. Under 
året har ett omfattande utvecklingsarbete pågått för att stärka säkerhetsarbetet. 
Samtidigt har vi haft ännu fler besökare än tidigare, vilket vi gläder oss åt. 
Därtill finns vår webbplats, riksdagen.se, som är öppen dygnet runt. Också den 
hade rekord i antalet besök. Webbplatsen lanserades i en ny version i april. 
Med den blir det enklare att följa riksdagens arbete och beslut. 

En annan typ av säkerhet är den som rör våra it-system och dokumentflö-
den. Under året har flera delar av vårt ledningssystem för informationssäkerhet 
kommit på plats och arbetet fortsätter 2017.  

Förvaltningen har under året kommit överens med de fackliga organisa-
tionerna om ett samverkansavtal. Det ska ge medarbetarna möjlighet till ökad 
delaktighet i arbetet, vilket bidrar till ett ännu bättre stöd i den parlamentariska 
processen. 

Avslutningsvis vill jag återigen lyfta blicken. Vi har många spännande upp-
gifter framför oss. Det är snart 100 år sedan demokratin fick sitt genombrott i 
Sverige i och med den allmänna och lika rösträtten. Riksdagsstyrelsen har be-
slutat att högtidlighållandet ska ske december 2018–januari 2022. Förberedel-
serna har börjat. 

 
#Utgångspunkter 

#Riksdagsförvaltningens uppdrag 

Riksdagen är folkets främsta företrädare. Den stiftar lagar, beslutar om skatt 
till staten och bestämmer hur statens medel ska användas. 

Riksdagsförvaltningen är riksdagens förvaltningsmyndighet och har till 
uppgift att stödja riksdagens arbete. Förvaltningen ska se till att kammaren, 
utskotten, EU-nämnden, övriga riksdagsorgan och ledamöterna får det stöd 
och den service de behöver. Riksdagsförvaltningen ska också informera all-
mänheten om riksdagens arbete och om EU-frågor samt handlägga ärenden 
som rör riksdagens internationella kontakter. Dessutom ansvarar förvaltningen 
för att vårda riksdagens byggnader och samlingar samt för myndighets- och 
förvaltningsuppgifter. 

Förvaltningens uppdrag är formulerat på följande sätt: Riksdagsförvalt-
ningen ska skapa bästa möjliga förutsättningar för riksdagens och ledamöter-
nas arbete genom att 

* svara för väl fungerande stöd till arbetet i kammare och utskott m.m. 

* svara för väl fungerande stöd och service till ledamöter och partikanslier  

* främja kunskapen om riksdagen och riksdagens arbete  

* vårda och bevara riksdagens byggnader och samlingar  

* vara en väl fungerande myndighet och arbetsgivare. 

Riksdagsförvaltningens verksamhet regleras i lagar och föreskrifter. De grund-
läggande bestämmelserna finns i regeringsformen, riksdagsordningen och 
Riksdagsförvaltningens instruktion. Mer detaljerade bestämmelser finns i fö-
reskriften om förvaltningens arbetsordning. I den så kallade REA-lagen finns 
ekonomiadministrativa bestämmelser.  

#Ledning 

Riksdagsförvaltningen leds av riksdagsstyrelsen. Styrelsen består av riksda-
gens talman, som är ordförande, och tio riksdagsledamöter. Riksdagsstyrelsen 
överlägger om planering av riksdagsarbetet och beslutar i ärenden av större 
vikt som rör förvaltningen. Vid styrelsens sammanträden deltar även de vice 
talmännen och gruppledarna för de partier som inte är representerade i styrel-
sen. De har yttranderätt men deltar inte i riksdagsstyrelsens beslut.  

Riksdagsdirektören är chef för myndigheten Riksdagsförvaltningen och är 
föredragande i styrelsen. Under styrelsen leder riksdagsdirektören ledamots-
rådet. I det samråder förvaltningen och ledamöter om frågor som är av större 
vikt eller principiell betydelse för ledamöterna, som till exempel deras admi-
nistrativa stöd, tekniska utrustning och lokaler. 

Förvaltningens ledningsgrupp samordnar och planerar övergripande frågor 
som rör förvaltningen. Gruppen består av riksdagsdirektören och avdelnings-
cheferna. 

#Styrning och uppföljning 

Riksdagsförvaltningens verksamhet ska bedrivas effektivt och enligt gällande 
rätt. Den ska också vara kostnadseffektiv. Förvaltningen arbetar systematiskt 
med planering och uppföljning för att säkerställa verksamhetens kvalitet och 
effektivitet.  

#Planering och beslut 

Riksdagsstyrelsen fattar beslut om en strategisk plan som anger de övergri-
pande prioriteringarna för de närmaste åren och om en årlig verksamhetsplan 
för förvaltningen. I styrelsens uppgifter ingår också att lägga förslag till an-
slag och besluta om anslagsdirektiv. Planeringsprocessen utgår från de lagar 
och föreskrifter som gäller för riksdagen och Riksdagsförvaltningen samt de 
uppgifter och uppdrag som riksdagsstyrelsen beslutar om. 

Riksdagsdirektören beslutar om en internbudget som tillsammans med 
bland annat verksamhetsplanen och anslagsdirektivet är styrande för verksam-
heten under året. 

Verksamheten är indelad i följande fem uppdragsområden som utgår från 
förvaltningens övergripande uppdrag:  

* Stöd till arbetet i kammare och utskott m.m. 

* Stöd och service till ledamöter och partikanslier 

* Kunskap om riksdagen och riksdagens arbete 

* Vård och bevarande av byggnader och samlingar 

* Myndighet och arbetsgivare. 

#Prioriteringar 2016 

Riksdagsstyrelsen fattade i december 2015 beslut om förvaltningens verksam-
hetsplan. Planen beskriver vad förvaltningen ska göra under 2016 för att nå de 
långsiktiga målen i den strategiska planen. Förvaltningen ska bland annat sä-
kerställa att de it-system som stöder den parlamentariska berednings- och be-
slutsprocessen är stabila och användarvänliga. Moderna tekniska lösningar ska 
också användas för att förbättra stödet till ledamöterna och effektivisera för-
valtningen ytterligare. Några exempel är digitala samarbetsytor och utveckling 
av Intranätet. Informationssäkerhetsarbetet ska stärkas och säkerhetsnivåerna 
för den fysiska säkerheten ska upprätthållas.  

Den digitala kommunikationen om riksdagen ska utvecklas både tekniskt 
och innehållsmässigt för att göra riksdagens arbete mer begripligt och intres-
sant. Ledningen och styrningen av fastighetsverksamheten ska också vidare-
utvecklas, bland annat genom strategisk lokalplanering och styrdokument. 

Förvaltningen ska fortsätta arbetet med värdegrunden och de gemensamma 
principerna för arbetssätt, så att de blir ett naturligt stöd för medarbetarna i det 
dagliga arbetet.  

Riksdagsförvaltningen ska i alla sammanhang särskilt prioritera verksam-
heten inom uppdragsområdet Stöd till arbetet i kammare och utskott m.m. Där-
efter ska verksamheten inom uppdragsområdet Stöd och service till ledamöter 
och partikanslier prioriteras.  

Resultatet av förvaltningens arbete redovisas i korthet i avsnitt 2 Samman-
fattning – resultat och utveckling 2016. 

#Uppföljning och kontroll 

Parallellt med planeringsarbetet pågår en kontinuerlig uppföljning och kon-
troll av verksamheten och budgeten. Den förvaltningsinterna uppföljningen 
resulterar bland annat i tertialrapporter, en helårsrapport och en årsredovis-
ning. 

Riksdagsförvaltningen arbetar också med intern styrning och kontroll uti-
från bestämmelserna i REA-lagen. Intern styrning och kontroll är den årliga 
process som syftar till att med rimlig säkerhet säkerställa att en myndighet 
fullgör sitt verksamhetsansvar.  

Under 2016 har förvaltningen identifierat ett antal risker som bedömts vara 
prioriterade med utgångspunkt från att de kan påverka myndighetens möjlig-
heter att genomföra sina uppdrag. De prioriterade riskerna och åtgärderna för 
att minska dem har regelbundet redovisats för riksdagsstyrelsen.  

Som ett komplement till riskanalyserna har samtliga budgetansvariga che-
fer genomfört en självutvärdering av den interna styrningen och kontrollen i 
den egna verksamheten.  

I samband med att årsredovisningen skrivs under intygar myndighetens led-
ning om den interna styrningen och kontrollen är betryggande och redovisar i 
förekommande fall eventuella brister. 