#Förord 

Under 2016 har Stockholms universitet slutfört och följt upp arbetet med den centrala 
åtgärdsplan för 2015-16 som utgjorde komplement till universitetets strategier för 
2015-18. Mer än hälften av åtgärderna har lyckosamt slutförts; av de övriga var flera 
av mer långsiktig karaktär. Dessa förs över till den nya åtgärdsplan för 2017-18 som 
tagits fram under året och beslutats av rektor, där även ett antal nya åtgärder för att 
bättre implementera de centrala strategierna har förts in.  

Ekonomiskt blev utfallet för 2016 ett positivt resultat på 5 miljoner, vilket med en 
omsättning av Stockholms universitets storlek är att betrakta som ett nollresultat. 
Universitetet har samtidigt under 2016 ytterligare gjort ett antal centrala strategiska 
investeringar som kommer att minska det centralt ackumulerade myndighetskapitalet 
kommande år, och har samtidigt konkretiserat tidigare fastlagda planer för investe-
ringar i bland annat lokaler och framtidens lärandemiljöer. Till detta kommer alla de 
investeringar som görs inom vetenskapsområdena på rekryteringar och forskningsin-
frastruktur.  

Under året skedde flera skiften på ledande poster inom universitetet. Clas Hättestrand 
tillträdde 1 juli som prorektor, och tre nya chefer rekryterades inom universitetsför-
valtningen: ekonomichef Pia Grankvist, chefen för Avdelningen för forskningsstöd 
Maryam Hansson Edalat och planeringschef Åsa Borin. Maria Wikse har också till-
trätt en nyinrättad befattning som ”Head of International Affairs”, vilket signalerar en 
nystart för universitetets internationella arbete.  

Ett historiskt ögonblick för Stockholms universitet under 2016 var undertecknandet 
av avtalet för Albano. Det föregicks av många och långa förhandlingar, och har följts 
av intensiva diskussioner om inplaceringar och därmed sammanhängande problem 
och möjligheter. Beslut om dessa fattas under 2017.  

Ett annat nyckelmoment var invigningen av universitetets nya forskningsfartyg R/V 
Electra af Askö, huvudsakligen finansierat genom en donation från Familjen Erling-
Perssons stiftelse. Ytterligare en viktig händelse var att Nordita, det nordiska institu-
tet för teoretisk fysik, från och med 2016 flyttades över från KTH till SU. Under året 
inrättade Stockholms universitet i samarbete med KTH och Uppsala universitet ett 
regionalt centrum för elektronmikroskopi inom materialvetenskap, CEM4MAT, och 
beslut om investering i ett nytt transmissionselektronmikroskop vid SU togs. Rektors 
satsningar på forskning inom området barn, migration och integration samt digital 
humanvetenskap har båda framgångsrikt sjösatts under året. 

På forskningssidan kan det även konstateras att universitetet rent allmänt kommit väl 
ut vad gäller externa anslag. Från EU, Horizon 2020, har SU beviljats drygt 15 mil-
joner euro, fördelade på ca 13 miljoner för spetskompetens, från ERC, Marie Curie 
samt forskningsinfrastruktur, och resten för projekt gällande samhällsutmaningar. 
Detta vidimerar tydligt SU:s starka profil inom excellent grundforskning. Miljöforsk-
ning är ett gemensamt tema för en tredjedel av projekten. SU har under året av 
ARWU, Academic Ranking of World Universities, rankats som femma i världen 
inom miljövetenskap och på tredje plats i världen vad gäller inflytandet av vår Ark-
tisforskning. 

Från KAW har gällande Wallenberg Academy Fellows erhållits bidrag för 5 nya till 
SU under 2016. Det totala antalet Fellows under perioden 2012-2016 är därmed 21, 
dvs 30% av de i hela landet beviljade inom SU:s båda vetenskapsområden. Därtill har 
beviljats medel för projekt omfattande 132 mnkr. VR har under året beviljat dryga 
300 mnkr till SU, varav 161 mnkr inom naturvetenskap och 95 mnkr inom humanve-
tenskap samt bland annat ett antal ämnesövergripande utlysningar. Från Forte – vår 
andra främsta statliga finansiär – kom drygt 106 mnkr till projekt och program. RJ 
beviljade drygt 68 mnkr. Formas beviljade ca 55 mnkr totalt i sina olika utlysningar. 
Dessutom tillkommer ca 100 mnkr i övriga bidrag. Totalt sett kommer universitetet 
väl ut i konkurrens givet den samlade mängden utlysningar. 

Under 2016 inrättades nya programråd för universitetets lärarutbildningar; en modell 
som för framtiden planeras genomföras generellt för samtliga programutbildningar. 
Två centrala utlysningar av kvalitetsmedel för utbildning har gjorts under året, varav 
den ena med fokus på lärarutbildningarna. REBUS (Rektors beredning för utbild-
ningsutvärdering och system för kvalitetssäkring) har också fortsatt arbetet med att 
utveckla kvalitetssystemet för utbildning vid Stockholms universitet.  

På samverkanssidan har det under 2016 tecknats avtal för Accelerator, universitetets 
nya mötesplats för konst och vetenskap. Samverkan med Helsingfors universitet har 
utvecklats i synnerhet inom Östersjöforskningen. Med Stockholm Environment Insti-
tute har samarbetet utvecklats bland annat genom att Gordon Goodman Lecture 
samarrangeras mellan SEI och SU. Samarbetet med Stockholms läns landsting går 
vidare i ett antal konkreta projekt. Även med Stockholms stad har ett initialt avtal om 
samarbete tecknats under året. Den nya Hallwylska gästprofessuren vid Nordiska 
museet, på temat människor i Arktis, har även tillsatts under 2016. 


#Utbildning på grundnivå och avancerad nivå 

#Omfattning av utbildning på grundnivå och avancerad nivå 

#Utbildningsutbud 

Utbildningsutbudet vid universitet och högskolor ska svara mot studenternas 
efterfrågan och arbetsmarknadens behov. 

Universitet och högskolor ska i årsredovisningen redovisa vilka bedömningar, 
prioriteringar och behovsanalyser som ligger till grund för beslut om utbild-
ningsutbudet. Ett universitets eller en högskolas avvägningar när det gäller t.ex. 
fördelningen mellan program och kurser på olika nivåer och med olika förkun-
skapskrav samt fördelningen mellan campus och distansutbildning ska redovi-
sas. Prioriteringar och förändringar som rör utbildningar inom hälso- och sjuk-
vårdsområdet samt lärar- och förskollärarutbildningar ska särskilt kommente-
ras. Därutöver ska en redovisning lämnas över hur lärosätet möter det omgi-
vande samhällets behov av utbildning. 

Frågor om prioriteringar och dimensionering har blivit extra betydelsefulla när 
Stockholms universitet nu nyttjar sitt takbelopp till fullo. Vid universitetet vilar an-
svaret för att göra bedömningar och prioriteringar inom utbildningsutbudet på områ-
desnämnderna. De kursgivande institutionerna har dock en stor självständighet att, 
med de begränsningar som exempelvis takbelopp sätter, göra bedömningar och före-
slå prioriteringar. 

Ett dilemma som båda vetenskapsområdena vittnar om är de utbildningar som upp-
levs som angelägna att ge men som på grund av lågt söktryck eller låg prestations-
grad är mycket resurskrävande i förhållande till de intäkter de ger. På alla fakulteter 
kan man se en prioritering av kurser som är knutna till utbildningsprogram. Samtidigt 
framhåller man vikten av fristående kurser, inklusive orienteringskurser, vilka ger 
bredd åt utbildningsutbudet, ökar möjligheten till vidareutbildning och fyller i många 
fall en viktig funktion som ett bidrag till universitetets samverkan med det omgi-
vande samhället. 

Inom det naturvetenskapliga området har en arbetsgrupp för dimensionering haft i 
uppdrag från områdesnämnden att föreslå fördelning av utbildningsuppdrag för 2017, 
och prioritera bland de äskanden som inkommit från institutionerna. Eftersom lärar-
utbildning är prioriterat har förslaget om uppdrag för denna fått fullt genomslag. 
Inom hälso- och sjukvårdsområdet har en lämplig volym på Sjukhusfysikerprogram-
met identifierats, men söktrycket är för närvarande lägre än önskat. Inom nutrition 
finns ett kandidatprogram och ett masterprogram som båda ges i samarbete med Ka-
rolinska Institutet (KI). Diskussioner förs med KI om deras övertagande av framför-
allt masterprogrammet. 

Inom det humanvetenskapliga området har man delegerat till respektive fakultets-
nämnd att ansvara för bedömningar, prioriteringar och behovsanalyser av utbildning-
arna inom området. Det gäller såväl prioriteringar mellan utbildningsprogram och 
fristående kurser som avvägningar mellan campusutbildning och distansutbildning. 
Institutionerna ska kontinuerligt följa upp studenternas söktryck och arbetsmark-
nadens behov inom de områden utbildning ges. Institutioner som bedriver yrkesut-
bildning har en löpande kontakt med arbetsmarknadens aktörer, till exempel genom 
arbetsmarknadsdagar. Under 2016 har områdesnämndens beredning för utbildning på 
grundnivå och avancerad nivå (BUGA) lagt fram en rapport där arbetet med, och 
principer för, utbildningsdimensionering och prioritering på samtliga nivåer har kart-
lagts. Rapporten kommer i sin tur ligga till grund för ett beslut om riktlinjer för di-
mensionering och prioritering som ska gälla för hela området. Områdesnämnden 
avser fastställa dessa riktlinjer under våren 2017. 

Vad gäller lärarutbildningarna har de två vetenskapsområdena i samråd under 2016 
inrättat tio programråd som bland annat har i uppdrag att för respektive lärarpro-
gram/-inriktning vara uppdaterade avseende söktryck, genomströmning och arbets-
marknadens behov, och utifrån det föreslå dimensionering. Därigenom stärks förut-
sättningarna att ta ett samlat och välförankrat grepp om dimensioneringen för de re-
guljära programmen inom lärarutbildningen. Beträffande den praktiska dimensioner-
ingen kan konstateras att utrymmet att dimensionera varit begränsat eftersom flera av 
programmen fått uppdrag i regleringsbrev att bygga ut antalet platser. Under 2016 har 
därför prioriterats att kunna genomföra de utbyggnader som efterfrågats. 

Generellt är utbildningen vid Stockholms universitet till klart övervägande del cam-
pusförlagd, och andelen distansutbildningar och/eller distansstudenter ligger omkring 
10 procent. Universitetets rekryteringsbas är i hög grad kopplad till stockholmsområ-
det vilket är en av anledningarna till att man inte har så mycket distansundervisning, 
men även kvalitets- och genomströmningsfaktorer är sådant som kursgivande in-
stitutioner brukar peka på. Dock finns en medvetenhet om en ökad efterfrågan från 
såväl studenter som det omgivande samhället av ett mer flexibelt lärande. 

Vad gäller avvägning mellan grundnivå och avancerad nivå bedömer det naturveten-
skapliga området att man idag har en rimlig fördelning med tanke på arbetsmark-
nadens behov och volymen på utbildning på forskarnivå inom området. Inom det 
humanvetenskapliga området har man kunnat konstatera en minskad tillströmning av 
studenter på avancerad nivå, vilket ska analyseras och försöka motverkas under 
kommande år. 