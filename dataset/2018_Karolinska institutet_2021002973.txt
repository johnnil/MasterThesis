#REKTOR HAR ORDET

#Karolinska Institutet verkar för en bättre hälsa för alla

Under 2018 flyttade över hälften av våra anställda in i nya byggnader, vi utvecklade  
en ny ledningsorganisation och vi arbetade fram en ny färdriktning för Karolinska  
Institutet (KI). Den förra strategin sträckte sig från 2014 och nådde sin slutpunkt 2018,  
och en ny strategi förankrades i organisationen under året. Vi kan konstatera att  
2018 var ett mycket händelserikt år.
KI:s nya strategi får en tidshorisont som sträcker sig fram till 
2030. Det är ingen slump. Vår nya strategi har samma tidshori-
sont som FN:s agenda 2030 med de 17 globala hållbarhetsmålen. 

Ett sådant tidsperspektiv ger oss förutsättningar att arbeta 
långsiktigt eftersom förändringar tar tid. KI:s nya vision är att vi 
driver utvecklingen av kunskap om livet och verkar för en bättre 
hälsa för alla. KI ska stärka sin redan framträdande internatio-
nella position inom grundforskningen och på bred front arbe-
ta för en bättre hälsa på ett gränsöverskridande sätt – över hela 
världen och mellan generationer.

#Globalt perspektiv

FN:s Agenda 2030 är en viktig utgångspunkt. KI utbildar stu-
denter till professioner inom hälso- och sjukvård och till att bli 
framtidens ledare. Vi måste säkerställa att de kan ta sig an upp-
giften att förverkliga hållbara utvecklingsmål och se hälsa i den 
breda kontext som hållbarhetsmålen inspirerar till. 

Strategi 2030, med en långsiktig strategi som tar avstamp i ett 
globalt perspektiv, ger oss möjlighet att tänka modigt och nytt. 
Vi kan påverka i rätt riktning.

Alla aktiviteter vi beslutar oss för att utföra – med utgångs-
punkt i den nya strategin, med den nya visionen i sikte – måste  
vila på rätt värdegrund. Den snabba utvecklingen inom med-
icinsk forskning leder till nya utmaningar. Vi måste se männi- 
skan bakom sjukdomen och diskutera medicinsk-etiska fråge-
ställningar. Utvecklingen av nya tekniker forcerar framstegen – 
men det är lätt att göra misstag. Under 2018 arbetade KI intensivt 
i olika grupperingar inom organisationen till att diskutera just  
detta, vilka är våra kärnvärden och vilken värdegrund står vi på?

#Samverkande forskningshus

Två milstolpar under 2018 var invigningarna av Karolinska In-
stitutets nya forskningshus Neo, den 24 maj, och Biomedicum, 
den 30 november. Med de regionala, nationella och globala ut-
maningarna, är en modern infrastruktur en förutsättning för 
möten och samarbeten mellan människor. Under 2018 flyttade 
60 procent av KI:s personal och cirka 80 procent av försöks-
forskningslaboratorierna till nya byggnader; till Alfred Nobels 
Allé 8, ANA Futura, och Neo i Flemingsberg, och i Solna till 
Bioclinicum, Biomedicum och Komparativ Medicin.

Det här är byggnader som utgör en attrak-
tiv forskningsmiljö och som gynnar samver-
kan mellan grundforskning och klinisk, pa-
tientnära, forskning. Närheten mellan KI och 
Karolinska universitetssjukhuset på våra cam-
pus i Flemingsberg och i Solna, möjliggör tät 
samverkan mellan grundutbildning och kli-
nisk verksamhetsförlagd utbildning. Samver-
kan med näringsliv och det omgivande sam-
hället, är den tredje stolpen för universitetets 
framgångar, därför är utvecklingen i Solna och 
Flemingsberg välkommen för vårt universitet.

En tydlig strategi och en avancerad infra-
struktur som gynnar samverkan, men också 
en ändamålsenlig organisation är helt nödvän-
dig för att skapa de bästa förutsättningarna för 
utbildningen och forskningen vid vårt universitet. 

#Ändamålsenlig ledningsorganisation

Under 2018 fattade konsistoriet beslut om en ny ledningsorgani-
sation. Den trädde i kraft den 1 januari 2019. En ny besluts- och 
delegationsordning fastställdes för ledningsorganisationen den 
18 december 2018.

Den största förändringen ligger i att en fakultetsnämnd in-
rättas med rektor som ordförande. KI får nu ett forum för strate-
giska diskussioner om utbildning på grundnivå och avancerad 
nivå, forskarutbildning och forskning, i stället för, som tidigare, 
tre olika forum i tre skilda verksamhetsstyrelser.

Det nyetablerade fakultetsrådet bidrar till ett utökat kollegi-
alt inflytande på strategisk nivå. 

Därutöver har våra 22 institutioner delats in i tre institutions-
grupper, där varje institutionsgrupp leds av en dekan.

Allt mynnar ut i behovet av transparens, kollegialt medin-
flytande och tydlig koppling mellan ansvar och befogenhet vid 
vårt universitet. 

Det handlar om ett strategiskt ledarskap som 
säkerställer internationalisering och samverkan 
med viktiga aktörer, däribland Region Stock-
holm, Karolinska universitetssjukhuset samt nä-
ringsliv och finansiärer. 

#Säkerställa karriärvägar

När vi siktar mot framtidens KI behöver vi fram-
för allt säkerställa hållbara karriärvägar – ökad 
karriärstabilitet och långsiktiga akademiska kar-
riärmöjligheter. Det finns behov av att reformera 
karriärstrukturerna.

Ett annat lika viktigt perspektiv är finansie-
ringen av forskningen, främst balansen mellan 
basfinansiering och extern finansiering. Ge-
nerellt gäller att en högre andel basfinansiering 
rimligen skapar bättre förutsättningar för lång-
siktighet och kontinuitet.

Forskningens förutsättningar, utifrån KI:s stora  
andel externa finansiering, liksom behovet av att kunna erbjuda 
förutsägbara karriärvägar för yngre forskare – är en speciell ut-
maning för vårt medicinska universitet. Men vi måste ta oss an 
den utmaningen om vi ska kunna behålla vår attraktionskraft 
och våra kompetenta medarbetare på sikt.

Vi behöver också fördjupa samarbetet mellan KI och Region 
Stockholm, i syfte att nå vårt gemensamma mål om en hälso- och  
sjukvård i världsklass. Den nya sjukvårdsorganisationen som 
växer fram måste utformas och anpassas så att utbildning och kli- 
nisk forskning stärks. En nyckelfaktor i detta sammanhang är att 
samverkan mellan KI och Region Stockholm fungerar optimalt.

En sak är klar: Kärnverksamhetens förutsättningar, värdegrund, 
finansiering och karriärvägar kommer att vara viktiga punkter i 
Karolinska Institutets färdriktning framåt – i Strategi 2030.


#OM KAROLINSKA INSTITUTET

Karolinska Institutets (KI:s) vision för 2030 är att vi driver utvecklingen av kunskap om 
livet och verkar för en bättre hälsa för alla. KI är ett medicinskt universitet och en statlig 
myndighet med uppdrag att bedriva utbildning, som vilar på vetenskaplig grund och 
beprövad erfarenhet, och bedriva forskning och utvecklingsarbete. Vi ska också sam- 
verka med det omgivande samhället, informera om vår verksamhet och verka för att 
forskningsresultaten kommer till nytta. KI står för en betydande del av den medicinska 
forskningen i Sverige och har det största utbudet av medicinska utbildningar i landet.

#Organisation

Konsistoriet är universitetets styrelse och har det yttersta ansva-
ret för den samlade verksamheten. Till sitt stöd har konsistoriet 
en internrevision som granskar, föreslår förbättringar samt ger 
råd och stöd i syfte att bidra till en betryggande intern styrning 
och kontroll. 

För ledning av verksamheten närmast under konsistoriet 
ansvarar rektor som är myndighetens chef. Den verkställande 
ledningen består utöver rektor av prorektor och universitetsdi-
rektör. Under rektor har det fram till och med 2018 funnits tre 
interna verksamhetsstyrelser som letts av dekaner. Dessa styrel-
ser har ansvarat för vart och ett av verksamhetsområdena, ut-
bildning på grundnivå och avancerad nivå, utbildning på fors-
karnivå samt forskning. Universitetsdirektören har under rektor 
det övergripande ansvaret för KI:s administrativa verksamhet.

Forskningen och utbildningen bedrivs i huvudsak vid de 22 
institutionerna vars verksamheter leds av prefekter. Verksam-
heten bedrivs på två campusområden – Solna och Flemings-
berg – samt vid flera av länets sjukhus. I anslutning till lärosätets 
campusområden ligger Karolinska universitetssjukhuset som 
har en betydelsefull roll när det gäller klinisk forskning och ut-
bildning. KI samarbetar även med andra kliniker i närområdet 
och har institutioner vid Danderyds sjukhus och Södersjukhu-
set. Utöver institutionerna har organisationen 2018 bestått av 
enheten för toxikologiska vetenskaper i Södertälje, komparativ 
medicin, universitetsbiblioteket och universitetsförvaltningen 
samt ett forskningscentrum utomlands, Ming Wai Lau Centre 
for Reparative Medicine i Hongkong.

Fördelning av ansvar och befogenheter regleras i organisa-
tionsplan och de besluts-, handläggnings- och delegationsord-
ningar som fastställts för och på olika nivåer inom organisationen.

I januari 2018 beslutade konsistoriet om huvuddragen för en 
ny ledningsorganisation som trädde i kraft 1 januari 2019. Un-
der 2018 har den organisatoriska förändringen förberetts. Den 
största förändringen innebär inrättandet av en fakultetsnämnd, 
som ersätter de tidigare tre verksamhetsstyrelserna, och att de 22 
institutionerna organiserats i tre grupper som var och en kom-
mer att ledas av en dekan. Organisationsförändringen syftar till 
att åstadkomma en tydligare fördelning av ansvar och befogen-
heter, ett ökat kollegialt inflytande, färre antal befattningshavare 
som rapporterar direkt till rektor samt en bättre samordning av 
verksamhetens delar.

#Uppdrag och styrning

Universitetets uppdrag enligt högskolelagen (1992:1434) är att 
bedriva utbildning som vilar på vetenskaplig grund och på be-
prövad erfarenhet samt bedriva forskning och utvecklingsar-
bete. Vi ska också samverka med det omgivande samhället och 
informera om vår verksamhet samt verka för att forskningsre-
sultaten kommer till nytta. Utifrån högskolelagen styr regering-
en KI i huvudsak genom högskoleförordningen (1993:100) och 
årliga regleringsbrev.

Den strategi som gällt fram till och med 2018, Strategi 2018, 
har varit utgångspunkt för treåriga verksamhetsplaner för verk-
samhetsstyrelser, institutioner och övriga organisatoriska en-
heter för perioden 2016–2018. Verksamhetsplanerna har varit 
sammansatta av aktivitetsplaner som följts upp årligen medan 
de treåriga verksamhetsplanerna nu följs upp efter periodens 
slut.

Konsistoriet beslutar årligen om planeringsförutsättning-
ar och budgetramar. Rektor fastställer därefter budgetramar 
till grund för fördelning av resurserna vidare i organisationen. 
Inför varje år görs en riskanalys som resulterar i konsistoriets 
beslut om vilka risker på verksamhetsövergripande nivå som är 
prioriterade att hantera. Analys och hantering av prioriterade 
risker på övriga nivåer i organisationen har varit integrerade i 
den treåriga planeringen och uppföljningen.

Under året har arbetet med att formulera en vision och lång-
siktigt strategisk plan, Strategi 2030, bedrivits. Strategin ska fast-
ställas av konsistoriet i början av 2019.

#Sammanhållet kvalitetssystem

Implementering och utveckling av det sammanhållna kvalitets-
systemet har fortsatt under 2018. Några exempel på aktiviteter 
är lansering av indikatorer för uppföljning i KI:s verksamhets-
informationssystem (VIS), utveckling av medarbetares avslut-
ningssamtal, kvalitetssäkring inom forskning, kollegial gransk-
ning och lärande samt utveckling av ny regelportal. 

Under året har UKÄ, genom sin lärosätestillsyn, uppmärk-
sammat KI på ett antal viktiga frågor att arbeta vidare med, 
bland annat studentinflytandet som behövde formaliseras och 
kvalitetssäkras. Som en konsekvens av tillsynen har kvalitets-
säkring och revidering skett av aktuella regelverk. En överens-
kommelse har också träffats med studentkårerna om vilka or-
gan studenterna ska vara representerade i. 

Den nya ledningsorganisationen från och med 1 januari 2019 
innebär att en samordningsgrupp blir beredande i kvalitetsfrå-
gor till rektor samt till fakultetsnämnden. Här kommer samord-
ning ske mellan utbildning och forskning.

För ytterligare information om kvalitetsarbetet i kärnverk-
samheten se kapitlen Utbildning på grundnivå och avancerad 
nivå, Utbildning på forskarnivå och Forskning. 

#Att styra och ha kontroll

Universitetet ska ha en intern styrning och kontroll som med 
rimlig säkerhet ser till att givet uppdrag och verksamhet ge-
nomförs effektivt, att lagar och regler efterlevs, att redovisning 
är tillförlitlig och rättvisande samt att lärosätet hushåller med 
befintliga resurser. En viktig del i detta är att identifiera, värde-
ra och hantera förhållanden och händelser som riskerar att KI 
inte kan utföra sitt uppdrag, uppnå sina mål och leva upp till de 
generella kraven på verksamheten. Därför åligger det universi-
tetsledningen att ha en systematisk och strukturerad process för 
att hantera risker.

Samtliga medarbetare har ett uttalat ansvar att bidra till en 
ändamålsenlig intern styrning och kontroll, men det är kon-
sistoriet som har det övergripande ansvaret och har fastställt de 
regler och riktlinjer som gäller vid KI. Som tidigare nämnts, be-
slutar konsistoriet årligen om universitetets övergripande riska-
nalys och därmed vilka risker på verksamhetsövergripande nivå 
som ska prioriteras och hanteras. I årsredovisningen redovisar 
de sedan sin bedömning om i vad mån den interna styrningen 
och kontrollen varit betryggande.

Chefer och verksamhetsstyrelser ansvarar för att en god in-
tern styrning och kontroll upprätthålls inom ramen för deras 
verksamhet och ska årligen analysera riskerna i sina respektive 
verksamheter och vidta de kontrollåtgärder det finns behov av.

#Åtgärder för bättre styrning

Initiativ till och beslut om en mängd åtgärder har tagits och ett 
flertal har påbörjats under året i syfte att utveckla den interna 
styrningen och kontrollen och därmed skapa bättre förutsätt-
ningar för verksamheten. Exempel är, som tidigare nämnts, ny 
ledningsorganisation från och med 1 januari 2019, arbetet med 
att ta fram en ny långsiktig strategisk plan, Strategi 2030, som 
ska beslutas av konsistoriet i början av 2019, påbörjad förstudie 
om ett än mer behovsstyrt och optimerat verksamhetsstöd vid 
KI samt en informationshanteringsstrategi. Ytterligare exempel 
är inrättande och tillsättande av en funktion som vetenskapligt 
ombud på central nivå likväl som etikrådet med en majoritet av 
externa ledamöter från andra lärosäten. Från och med 1 januari 
2019 är det också obligatoriskt för KI:s forskare att dokumen-
tera sin forskning elektroniskt. Under året slutfördes också det 
intensiva arbete som inleddes 2017, i syfte att säkerställa KI:s ef-
terlevnad av dataskyddsförordningen för behandling av person-
data (GDPR) som trädde i kraft den 25 maj 2018.

#Hantering av prioriterade risker

Inför 2018 beslutade konsistoriet om tolv prioriterade risker, va-
rav flera varit prioriterade i flera år, att hantera på verksamhets-
övergripande nivå.2 För dessa risker har det under året genom-
förts åtgärder och aktiviteter i syfte att reducera dem. Flertalet 
av riskerna kräver åtgärder under flera år för att risknivån ska 
reduceras vilket är en förutsättning för att risken ska kunna an-
ses tillräckligt hanterad. För hälften av de prioriterade riskerna 
bedöms risknivån vid utgången av 2018 vara oförändrad och för 
den andra hälften bedöms den ha minskat. Elva av riskerna är 
fortsatt prioriterade att hantera 2019.

#Sammanfattande bedömning

Karolinska institutet har under 2018 fortsatt sitt arbete med att 
skapa struktur, ordning och reda. Under året har en översyn 
gjorts av ansvar, befogenheter och arbetsfördelning, en ordning 
som nu förtydligats i och med ny ledningsorganisation från och 
med årsskiftet. I samband med detta har också regler och ruti-
ner anpassats för att fungera med den nya ledningsorganisatio-
nen. Under året har de obligatoriska momenten avseende risk-
hantering enligt förordningen om intern styrning och kontroll 
genomförts samt en mängd ytterligare åtgärder för att utveckla 
styrningen och skapa bättre förutsättningar för verksamheten 
och dess utveckling.

Stora delar av verksamheten fungerar väl och vi har initierat 
en mängd åtgärder för att det ska fungera än bättre. Dock är den 
sammanfattande bedömningen att det ännu finns brister i vårt 
samlade sätt att styra och ha kontroll. Samtidigt har vi pågåen-
de och planerade åtgärder vi är övertygade om kommer att lösa 
dessa brister på sikt.