#Inledning

Efterfrågan på myndighetens stöd i specialpedagogiska frågor var 
under 2016 fortsatt hög, vilket statistik från de olika prestationerna 
bekräftar. 

Under året har myndigheten bland annat tagit fram en ny tjänst 
benämnd ”Fråga en rådgivare”. Via webbformulär och telefon ställs 
frågor som besvaras av erfarna rådgivare. Tjänsten har varit i drift 
i tre kvartal och under den tiden har 2300 frågor besvarats. En 
intressant iakttagelse är att den på ett bra sätt kompletterar myndig-
hetens arbete med rådgivningsuppdrag då statistiken visar att både 
frågeställningar och frågeställare delvis följer ett annat mönster. 

Myndigheten har också fortsatt arbetet med stödmaterial och stu-
diepaket på myndighetens webbplats. Under året har tre studiepaket 
lanserats, av vilka Studiepaket NPF blivit det mest välbesökta.

Inom läromedelsverksamheten har den digitala söktjänsten, Hitta 
läromedel, för specialpedagogiska läromedel satts i full drift under 
året. Vid slutet av 2016 innehöll den 8400 läromedel och hade 
över 10000 besökare per månad. Arbetet med videoplattformen, 
SPSM-Play, för webbaserade läromedel har fortsatt under året. 
Läromedlen i SPSM-Play vänder sig i huvudsak till elever som 
använder teckenspråk och innehöll vid slutet av 2016 ett 100-tal 
läromedel.

Specialskolorna har under året fokuserat processarbetet på trygg-
het, måluppfyllelse, studiero och kommunikation. Man har arbetat 
med såväl Matematiklyftet som Läslyftet som åtgärder för att fler 
elever ska nå kunskapsmålen. Parallellt med processarbetet fortsät-
ter det systematiska kvalitetsarbetet inom specialskolan. Det syste-
matiska kvalitetsarbetet syftar till likvärdighet mellan skolorna och 
bygger på att skapa en samsyn kring olika utvecklingsområden. 

Den kraftiga elevökningen vid specialskolorna har fortsatt under 
2016. Ökningen har främst skett vid Hällsboskolan i Stockholm 
och Hällsboskolan i Umeå, men även flera av de regionala special-
skolorna för döva och hörselskadade elever har haft ökande elev-
underlag. Elevökningen har varit så kraftig avseende Hällsboskolan 
att elevers möjligheter att gå vid skolenheten i Stockholm inte fullt 
ut kunnat mötas eftersom de lokaler myndigheten där disponerar 
inte helt räckt till. Anskaffning av större skollokaler i Umeå har 
initierats under 2016 för att kunna erbjuda kommande elever ut-
bildningsplats där.

Behovet av de bidrag som myndigheten fördelar i syfte att göra det 
möjligt för personer med funktionsnedsättning att studera och bli 
fullt delaktiga i samhällslivet är generellt högt. Flera av anslagen 
räcker inte till full kostnadstäckning för de behov som de bidrags-
sökande anger. Detta innebär att myndigheten måste prioritera 
bland ansökningarna. En utgångspunkt i detta arbete har varit och 
är att utveckla ett arbetssätt som leder till att bidrag ges där de bäst 
behövs, inte till den som är bäst på att söka.

Fokus under de senaste åren för myndighetens kompetensförsörj-
ning har varit behöriga lärare i specialskolan. Detta görs genom 
vidareutbildning av lärare till speciallärare och för utökad behörig-
het i ämnen, samt att säkra och utveckla den teckenspråkiga kom-
petensen vid berörda skolor. Myndigheten ser med tillfredsställelse 
på att undervisningstiden med fullt behöriga lärare fortsätter att 
öka, men ser samtidigt svårigheter att fortsätta med samma höga 
kompetensutvecklingstakt för att samtliga lärare ska vara behöriga 
2018/19.

Myndigheten arbetar kontinuerligt med att effektivisera och 
kvalitetssäkra de interna processerna. Detta görs bland annat 
genom arbetet med att införa en processorienterad styrning. Vidare 
har myndigheten haft fokus på fortsatt och ökad digitalisering av 
verksamhetens olika delar.

SPSM har inte fullt ut förbrukat den tilldelade anslagsramen 
under året och har ett ackumulerat anslagssparande som något 
överskrider 3 procent.

Sammantaget är min bedömning att SPSM har en god kontroll 
över ekonomin samt en god kontinuitet i verksamhetens samlade 
utveckling. 

 
#Resultatredovisning

#Specialpedagogiskt stöd
 
Ur instruktionen: 
2 §  Myndigheten ska i specialpedagogiska frågor som rör barn, ungdomar och vuxna med  
 funktionsnedsättning ge råd och stöd till huvudmän

3 §  Myndigheten ska vad gäller sådana verksamheter som avses i 2 §
* anordna och medverka i kompetensutveckling
* bedriva och medverka i specialpedagogisk utvecklingsverksamhet, och
* sammanställa och sprida kunskap om resultat av forskning som är relevant  
för det specialpedagogiska området

5 §  Myndigheten ska erbjuda specialpedagogisk utredning inom resurscenter. 
 I verksamheten vid ett resurscenter ska det ingå att informera och utbilda lärare,  
 annan personal samt vårdnadshavare.

Inom specialpedagogiskt stöd redovisas prestationer enligt nedan. 
Dessutom redovisas effekter inom verksamheten och även viss 
övrig information.

Prestationer:
* Samverkan med skolhuvudman, volymer och kostnader
* Specialpedagogisk rådgivning fördelat per funktionsnedsättning, 
kön och utbildningsform, volymer och kostnader
* Kompetensutveckling antal tillfällen och deltagare fördelat på 
typ av aktivitet, funktionsnedsättning och utbildningsform,  
volymer och kostnader
* Stödmaterial, kostnader och kvalitetsbeskrivning
* Specialpedagogiska utredningar fördelat per resurscenter,  
utbildningsform och kön, volymer och kostnader.

SPSM ger råd och stöd till skolans huvudmän genom flera olika 
stödformer. De huvudsakliga stödformerna kan indelas i rådgiv-
ningsuppdrag samt kompetensutveckling. Myndigheten bedriver 
också specialpedagogisk utvecklingsverksamhet samt sammanstäl-
ler och sprider resultat av forskning inom det aktuella området. Vid 
resurscenter erbjuds specialpedagogiska utredningar för barn och 
ungdomar samt information till personal hos skolhuvudmän och 
till vårdnadshavare. 

Inom ramen för den processorganisation som infördes under 
2014 sker ett utvecklingsarbete för att myndigheten ska kunna 
möta de behov målgrupperna har nu och i framtiden. Organisa-
tionen innebär att en processägare har ansvaret för att utveckla 
området specialpedagogiskt stöd. Arbetet sker tillsammans med 
en processledningsgrupp med representation från samtliga avdel-
ningar. Under 2016 har ytterligare ett antal gemensamma processer 
kartlagts för att förbättra kvaliteten och uppnå en likvärdighet över 
landet. Bland dessa kan nämnas utveckling av stödmaterial och 
hantering av externa specialpedagogiska frågor. Ett annat arbete 
som slutförts är utvecklingen av en funktion för de så kallade 
kortärenden som myndigheten hanterar. Kortärenden är när myn-
digheten besvarar enklare frågor inom specialpedagogiskt stöd via 
telefon, webbformulär eller e-post. Tjänsten ”Fråga en rådgivare” 
startade i början av april och besvarade sedan under året cirka 
2300 specialpedagogiska frågor. Syftet med utvecklingen av tjäns-
ten var bland annat att öka tillgängligheten för myndighetens 
frågeställare genom fler kontaktvägar och förenklad kontakt. 