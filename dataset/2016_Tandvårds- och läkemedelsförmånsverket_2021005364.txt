#Generaldirektören har ordet

Utvecklingen går allt fortare! Kanske ett slitet uttryck, men 
en träffande beskrivning 
av 2016 när det gäller de 
läkemedel och medicin-
tekniska produkter som 
kommit till den svenska 
marknaden. Tekniska och 
medicinska framsteg gör 
att behandlingarna blir 
mer specialiserade och 
mer individanpassade. Pa-
tienter med svåra tillstånd 

kan få nya möjligheter till bot och lindring. Forskning 
och utveckling leder till att vi vet mer om hur läkemedel 
fungerar på individnivå, och det öppnar för nya sätt att 
samla och använda kunskap.

Den här utvecklingen ställer också frågor om kostnader 
och prioriteringar på sin spets. För TLV, som har till 
uppgift att prissätta nya produkter, leder detta till ökade 
krav. Vi måste utveckla våra metoder och arbetssätt, 
så att våra beslut leder till mesta möjliga hälsa för så 
många patienter som möjligt till en rimlig kostnad. 2016 
har präglats av utvecklingsarbete inom flera områden. 
Introduktion av så kallade biosimilarer (konkurrenter till 
biologiska originalläkemedel vars patent löpt ut), är ett 
exempel som har möjliggjort betydande kostnadssänk-
ningar. Ett annat exempel är arbetet med att finna nya 
sätt att betala för antibiotika för att garantera tillgäng-
lighet och samtidigt hålla användningen restriktiv för att 
bidra till minskad antibiotikaresistens. Utvecklingsarbetet 
har skett parallellt med arbetet att ständigt effektivisera 
vår handläggning av ärenden om pris och subvention, 
vilket bland annat märks i fortsatt korta handläggnings-
tider. 

Överläggningar tillsammans med landsting och företag 
är en avgörande komponent för att nå lösningar som 
ger alla patienter jämlik och tidig tillgång till läkemedel. 
Detsamma gäller samarbetet med andra myndigheter 
både nationellt och inom EU. Tillsammans kan vi tillvarata 
Sveriges potential med vår långa erfarenhet av hälsoeko-
nomiska bedömningar, ett gott samverkansklimat och 
god uppföljning genom nationella hälsodataregister och 
kvalitetsregister. 

TLV har under 2016 fått möjlighet att ta ansvarsfulla 
roller i ett par strategiska utvecklingsprojekt på EU-nivå. 
Vi märker att de svenska erfarenheterna är internationellt 
intressanta. Ambitionen är att under kommande år  
utveckla användningen av så kallade real world data, 
samt att utveckla en proaktiv strategi för innovativa  
läkemedel och medicintekniska produkter. 

Under 2016 har vi publicerat flera rapporter, som för-
djupar och kompletterar kunskapen om marknadernas 
funktionssätt, regelefterlevnaden och subventionernas  
effekter. Vi har vidare fått regeringens uppdrag att etable-
ra en prisjämförelsetjänst inom tandvårdsområdet.  
En sådan tjänst är ett viktigt steg för att tandvårdspatien-
terna ska få bättre information och därigenom en stärkt 
ställning. TLV:s upparbetade nätverk och utvecklade 
dialog med aktörerna på tandvårdsområdet är en fram-
gångsfaktor för vårt arbete inom området. Det kommer 
att vara särskilt betydelsefullt under kommande år när 
vi genomför uppdraget med en prisjämförelsetjänst på 
tandvårdsområdet.

För att skapa nödvändiga förutsättningar för TLV:s 
kärnverksamhet behöver det finnas en intern stödjande 
verksamhet i balans med kärnverksamhetens behov. TLV 
har under flera år aktivt arbetat för att stärka och utveck-
la detta stöd och under 2016 tagit ytterligare steg. Vi har 
bland annat slutfört ett flerårigt lokalomställningsprojekt 
som resulterade i att vi i juli flyttade in i nya kontors-
lokaler. Lokalomställningen är en central pusselbit för att 
skapa effektivare arbetssätt över organisatoriska gränser 
och kompetensområden. För att ge med arbetarna 
förutsättningar för ökad mobilitet har TLV under året 
infört flera så kallade molntjänster för de vanligaste 
förekommande IT-stöden. TLV har fortsatt utveckla den 
strategiska kompetensförsörjningen, ledarskapet och 
med arbetarskapet och har under 2016 haft ett särskilt 
fokus på den statliga värdegrunden och den speciella roll 
vi som statstjänstemän har. Ett varmt tack till alla med-
arbetare, våra samarbetsparter och vår uppdragsgivare 
för detta verksamhetsår!


#Vårt uppdrag

Tandvårds- och läkemedelsförmånsverket, TLV, är en statlig myndighet som ska verka för en ändamålsenlig och kostnadseffektiv läkemedelsanvändning och tandvård, 
god tillgänglighet till läkemedel i samhället och en väl fungerande 
apoteksmarknad.

Vi beslutar om
* pris och subvention för läkemedel och förbrukningsartiklar inom läkemedelsförmånerna
* regler för apoteksmarknaden och apotekens handelsmarginal
* högkostnadsskydd och referenspriser för tandvård.

TLV bedriver även tillsyn över lagen om läkemedelsförmåner m.m.