#Förord 

Stockholms universitet uppvisar för 2018 ett negativt resultat på 196 miljoner, varav -126 miljo-
ner inom utbildning på grundläggande och avancerad nivå och -70 miljoner inom forskning och 
utbildning på forskarnivå. Som ett av få lärosäten i landet minskar Stockholms universitet därmed 
för andra året i rad kraftigt sitt myndighetskapital. Det återstår att analysera i synnerhet under-
skottet på utbildningssidan för att se vilka åtgärder som kan behöva vidtas för att balansera ut-
vecklingen framgent. 

Under 2018 har ett intensivt arbete bedrivits med att ta fram nya strategier för Stockholms uni-
versitet 2019–2022, vilka beslutades av universitetsstyrelsen i december. Parallellt med detta ar-
bete har universitetet deltagit i ett internationellt pilotprojekt initierat av Magna Charta Universi-
tatum, Living Values, som bland annat resulterat i att universitetets egna kärnvärden har omdefi-
nierats: kunskap, upplysning och sanningssökande, jämte kritiskt tänkande. De akademiska kärn-
värdena är centrala för verksamheten och genomsyrar därför strategidokumentet. Som ett kom-
plement till strategierna har också en tvåårig åtgärdsplan tagits fram, som ska implementera dem 
i verksamheten. 

Vidare har under 2018 en särskild internationaliseringsplan utarbetats, Global Engagement, som 
lägger fast färdriktningen för det internationella arbetet under kommande år. Stockholms univer-
sitet har – utöver sina tre strategiska partneruniversitet Helsingfors, Illinois och Tokyo – även an-
slutit sig till ett antal internationella nätverk. Det gäller först och främst CIVIS, inom ramen för 
EU:s initiativ för europeiska universitetsnätverk, med åtta ingående europeiska universitet koor-
dinerat av universitetet i Aix-Marseille. Det gäller även CALIE, ett benchmarkprojekt på led-
ningsnivå – Sweden-USA Project for Collaboration, Academic Leadership & Innovation in Hig-
her Education koordinerat av Lunds universitet. Vidare medverkar Stockholms universitet i ytter-
ligare tre svenskkoordinerade nätverk: det japanska MIRAI-samarbetet, det chilenska ACCESS-
samarbetet samt SASUF-nätverket för samarbete med Sydafrika. 

Två större rektorsresor har genomförts under året, under våren till ett antal länder i Latinamerika, 
efter en grundlig regionstudie som kartlagt universitetets befintliga samarbeten, och under hösten 
till Japan, där bland annat ett större möte hölls mellan japanska och svenska rektorer med anled-
ning av 150-årsjubileet av japansk-svenska diplomatiska förbindelser. 

De nya områdes- och fakultetsnämnderna ledda av de tre vicerektorerna Astri Muren, Elisabeth 
Wåghäll Nivre och Henrik Cederquist har under året funnit sina arbetsformer och är i full och in-
tensiv verksamhet. Modellen med två vicerektorer för det humanvetenskapliga området har visat 
sig vara en stor vinst för verksamheten; därmed är universitetets tre stora fakulteter samtliga re-
presenterade i universitetets ledning. 

Universitetsdirektören har under året arbetat med sina tre prioriterade områden inom verksam-
hetsstödet, ekonomifrågor, fastighetsfrågor och utvecklat ledningsstöd. Arbetet med införandet av 
ett nytt ekonomisystem är pågående. Arbetet med fastighetsfrågor har bland annat resulterat i att 
en strategisk lokalförsörjningsplan har kunnat beslutas under året, en milstolpe i arbetet med uni-
versitetets lokalutveckling. På ledningsstödssidan har Avdelningen för planering och lednings-
stöd omorganiserats till Rektors kansli, med tre sekretariat: ledningssekretariatet, planeringssek-
retariatet och rättssekretariatet, vars tre chefer alla ingår i chefsgruppen inom förvaltningen. 

Under året har arbetet även pågått med pilottestningen av universitetets nya kvalitetssäkringssy-
stem för utbildning, som fortsätter under det kommande året. Centrala element i systemet är pro-
gramråd, programrapporter för alla utbildningar samt kvalitetsdialoger. Likaså har de första ste-
gen tagits i arbetet med att skapa ett samlat kvalitetssäkringssystem för forskning utifrån alla de 
befintliga komponenter som tidigare kartlagts i en utredning av professor Gunnar Svensson.  

Stockholms universitet hävdar sig fortsatt väl i konkurrensen om externa medel fördelade i skarp 
konkurrens. Vi följer särskilt upp bidrag från Vetenskapsrådet (VR), European Research Council, 
Knut och Alice Wallenbergs stiftelse (KAW) och Riksbankens jubileumsfond (RJ). I år var 
Stockholms universitet nummer ett i landet vad gäller projektbidrag från VR inom HS-området, 
och nummer fyra i landet vad gäller bidrag inom NT-området – varvid det bör noteras att univer-
sitetet inte har teknikvetenskap. Från RJ fick forskare vid universitetet två av tre stora program, 
sju projekt samt ett infrastrukturprojekt, och två forskare blev Pro Futura Fellows. Från KAW 
fick fem forskare medel för femåriga projekt, vilket sammantaget motsvarar ca en fjärdedel av 
såväl beviljade medel som antal anslag. Inom matematikprogrammet fick universitetet sitt bästa 
utfall någonsin, med fyra anslag. De två Wallenberg Academy Fellows som nominerats för för-
längning fick också sina bidrag beviljade. Från European Research Council (ERC) fick tre fors-
kare Starting Grants och en Consolidator Grant, och det första ERC Synergy Grant som någonsin 
beviljats till Sverige gick till Stockholms universitet/Nordita. 

Stockholms universitet är fortsatt nationellt drivande i frågor kring forskningsinfrastruktur, med 
Anders Karlhede som nytt rektorsråd, och i frågor kring öppen vetenskap, såväl öppen tillgång 
till forskningspublikationer som forskningsdatafrågor, där de senare hänger nära samman med 
infrastrukturfrågorna. I frågor kring öppen vetenskap ligger Stockholms universitetsbibliotek med 
dess överbibliotekarie i den internationella frontlinjen. 

Samverkansbegreppet vid Stockholms universitet är brett definierat och innefattar forskning, ut-
bildning och samhällsutveckling. Under året har universitetet tecknat ett officiellt samarbetsavtal 
med Stockholms stad, för att befästa och formalisera den samverkan som i själva verket funnits 
ända sedan universitetets tillkomst. Avtalet med Dramaten har sjösatts med många konkreta sam-
arbeten. Inom ramen för våra många museisamarbeten 2018 bör särskilt nämnas Naturhistoriska 
riksmuseet, där under året ett nytt gemensamt centrum för paleogenetik har beslutats, och Skan-
sen, där det nya Östersjöhuset nu står klart för invigning. Under året har samverkansorganisat-
ionen delvis förändrats genom att den centrala samordningsgruppen lagts ner och ansvaret lagts 
över på områdesnämnderna, i syfte att förlägga samverkansansvaret inom ramen för ordinarie be-
slutsstruktur inom universitetet, och därmed bättre främja den långsiktiga utvecklingen för uni-
versitetets samverkansarbete. 


#Utbildning på grundnivå och avancerad nivå 

#Omfattning av utbildning på grundnivå och avancerad nivå 

#Utbildningsutbud 

Utbildningsutbudet vid universitet och högskolor ska svara mot studenternas efterfrågan och ar-
betsmarknadens behov.
 
Universitet och högskolor ska i årsredovisningen redovisa vilka bedömningar, prioriteringar och 
behovsanalyser som ligger till grund för beslut om utbildningsutbudet. Ett universitets eller en 
högskolas avvägningar när det gäller t.ex. fördelningen mellan program och kurser på olika ni-
våer och med olika förkunskapskrav samt fördelningen mellan campus och distansutbildning ska 
redovisas. Prioriteringar och förändringar som rör utbildningar inom hälso- och sjukvårdsområdet 
samt lärar- och förskollärarutbildningar ska särskilt kommenteras. Därutöver ska en redovisning 
lämnas över hur lärosätet möter det omgivande samhällets behov av utbildning. 

Universitetet ska i årsredovisningen särskilt kommentera hur den utbyggnad av förskollärar- och 
lärarutbildningar som inleddes 2015 fortlöper, liksom utbyggnadens omfattning i förhållande till 
uppsatta mål. Om man inte lever upp till målen för utbyggnaden ska redovisas vilka åtgärder som 
har vidtagits för att uppnå målen. 

Vid universitetet vilar ansvaret för att göra bedömningar och prioriteringar inom utbildningsutbu-
det på områdesnämnderna. De kursgivande institutionerna har dock en stor självständighet att, 
med de begränsningar som exempelvis takbelopp sätter, göra bedömningar och föreslå priorite-
ringar. 

Ett dilemma som båda vetenskapsområdena vittnar om är de utbildningar som upplevs som ange-
lägna att ge men som på grund av lågt söktryck eller låg prestationsgrad är mycket resurskrä-
vande i förhållande till de intäkter de ger. Inom alla fakulteter görs en prioritering av kurser som 
är knutna till utbildningsprogram, samtidigt som man framhåller vikten av fristående kurser, in-
klusive orienteringskurser, vilka ger bredd åt utbildningsutbudet, ökar möjligheten till vidareut-
bildning och fyller i många fall en viktig funktion som ett bidrag till universitetets samverkan 
med det omgivande samhället. 

En svårighet i att bedöma behov på arbetsmarknaden är att arbetsmarknadsprognoser ofta är 
osäkra och i begränsad utsträckning tar hänsyn till regionala variationer i behovet. Inom det na-
turvetenskapliga området genomförs vart fjärde år en alumnenkät, som i viss mån kan komplet-
tera informationen från arbetsmarknadsprognoserna, och man kan i alla fall konstatera att det 
finns ett behov på arbetsmarknaden för de studenter som tar examen från områdets utbildningar. 

Inom det humanvetenskapliga området tas vid sidan om studentefterfrågan och arbetsmarknads-
behov även hänsyn till samhällsbehov vid dimensionering av utbildning. Att få grepp om utbild-
ningars samhällsbehov, t.ex. gällande utbildningar som inte ges vid andra lärosäten i Sverige eller 
som kan tänkas fungera som bildningskurser eller främja livslångt lärande, är angeläget. 

Inom det naturvetenskapliga området har en arbetsgrupp för dimensionering i uppdrag från områ-
desnämnden att varje år föreslå fördelning av utbildningsuppdrag, och prioritera bland de äskan-
den som inkommit från institutionerna. Inom området är lärarutbildning fortsatt högt prioriterat, 
liksom utbildning i miljö- och hälsoskydd. Området ser också en ökad efterfrågan på matemati-
ker/matematiska statistiker och möjligtvis också kemister. Eftersom lärarutbildning är prioriterat 
har förslaget om uppdrag för denna fått fullt genomslag. Inom hälso- och sjukvårdsområdet har 
en lämplig volym på Sjukhusfysikerprogrammet identifierats, men söktrycket är för närvarande 
lägre än önskat. Inom nutrition finns ett kandidatprogram som ges i samarbete med Karolinska 
Institutet (KI). Utbildningen av miljö- och hälsoskyddsinspektörer har varit vilande under ett par 
år, men under hösten 2018 skedde en nystart av utbildningen. Den har plats för 25 studenter men 
endast 14 studenter registrerades på programmet. 

Inom det humanvetenskapliga området har under året Institutionen för folkhälsovetenskap inrät-
tats, genom en sammanslagning av Centrum för forskning om ojämlikhet i hälsa (CHESS) och 
Centrum för socialvetenskaplig alkohol- och drogforskning (SoRAD). Utbildning vid institut-
ionen kommer att byggas upp successivt. Från rektor får institutionen dels ett FUF-anslag öron-
märkt för studiestöd, och dels UGA-medel för utbyggnad av utbildning i folkhälsovetenskap. In-
stitutionen har också uppdragits att planera och föreslå ram för ytterligare utbyggnad av utbild-
ningen på grundnivå och avancerad nivå utöver ovanstående resursförstärkning. 

Vad gäller avvägning mellan grundnivå och avancerad nivå bedömer det naturvetenskapliga om-
rådet att man har en rimlig fördelning med tanke på arbetsmarknadens behov och volymen på ut-
bildning på forskarnivå inom området. Inom det Humanvetenskapliga området har det under 
2018 gjorts en utredning av andelen studenter på avancerad nivå. I utredningen görs jämförelser 
mellan områdets fakulteter och aspekter som studenternas kön och ålder beaktas. Utredningen 
gör även nationella jämförelser med andra universitet i landet. Några resultat är att andelen stu-
denter på avancerad nivå är lägst inom Humanistisk fakultet, att Stockholms universitet har en 
något lägre andel studenter på avancerad nivå inom Humanistisk och Samhällsvetenskaplig fa-
kultet men högre inom Juridisk fakultet än jämförbara lärosäten, samt att den minskning som 
kunde ses för några år sedan har vänt och att andelen nu är stabil eller något ökande. Utredningen 
har inte föranlett några ytterligare åtgärder. 

Generellt är utbildningen vid Stockholms universitet till klart övervägande del campusförlagd, 
och andelen distansutbildningar och/eller distansstudenter utgör endast omkring 10 procent. Uni-
versitetets rekryteringsbas är i hög grad kopplad till Stockholmsregionen vilket är en av anled-
ningarna till relativt begränsade andelen distansundervisning, men även kvalitets- och genom-
strömningsfaktorer spelar in. Dock finns en medvetenhet om en ökad efterfrågan från såväl stu-
denter som det omgivande samhället av ett mer flexibelt lärande. 

Vad gäller Förskollärarprogrammets utbyggnad och förutsättningar att expandera inleddes en ut-
byggnad redan 2013 på lärosätets initiativ. Först 2015 fanns en utbyggnad av programmet med i 
regleringsbrevet. Eftersom universitetet redan hade påbörjat en utbyggnad utan att tillföras extra 
medel visade sig detta nya uppdrag vara svårt att genomföra. Lösningen blev att inför verksam-
hetsåret 2015 återgå till 2012 års nivå med ett planeringstal på 300 studenter. Därtill tillfördes 
60 nya platser enligt regeringsuppdraget, vilket resulterade i ett slutgiltigt planeringstal på 360 
studenter efter utbyggnad. 

Under 2018 har utbyggnaden av Förskollärarprogrammet genomförts enligt det senaste regle-
ringsbrevet. Totalt var antalet programnybörjare 407, med fördelningen 197 studenter under vår-
terminen och 210 under höstterminen. Under flera terminers tid har dock ett minskat söktryck till 
Förskollärarprogrammet märkts. Under 2018 har extra resurser lagts på marknadsföring av Förs-
kollärarprogrammet och Grundlärarprogrammet med inriktning mot arbete i fritidshem. Inför 
höstens antagningsomgång gjordes korta marknadsföringsfilmer som fick stor spridning via soci-
ala medier. Ett av kampanjens syften var att ge en bra bild av både utbildningen och yrket i hopp 
om att nå rätt målgrupp. Inför vårterminen 2019 märks trots detta fortsatt nedgång i söktrycket. 
Om tendensen håller i sig under kommande terminer kan det bli svårt att nå uppdraget. 

Inför 2019 kommer universitetet att satsa på en utbyggnad av Kompletterande pedagogisk utbild-
ning (KPU) och ett flertal nya sommarkurser riktade mot lärarstudenter. Dessa satsningar är led i 
universitetets arbete med regeringsuppdraget ”Fler vägar in i läraryrket” och syftet är främst att 
snabbare få ut fler behöriga lärare på arbetsmarknaden.