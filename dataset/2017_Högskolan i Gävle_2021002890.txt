#Rektors förord

För mig är årsredovisningen för 2017 också en summering av min 
första tid vid Högskolan i Gävle. Jag tillträdde som rektor i juli 2017 
och har sedan dess haft förmånen att lära känna ett positivt och 
framåtblickande lärosäte. 

När antalet förstahandssökande 2017 summeras kan vi kon-
statera att vi är Sveriges näst populäraste högskola. I fråga om 
fastighetsmäklarutbildning och kandidatutbildning inom kriminologi 
är Högskolan i Gävle det mest populära förstahandsvalet i landet 
och även när det gäller utbildningar till socionom, ekonom och 
förskollärare hör Högskolan till landets mest populära lärosäten. 
Det höga söktrycket har dock baksidan att vi tvingas tacka nej till 
många av dem som söker till våra utbildningar, detta i en region 
där behovet av högre utbildning är särskilt stort.

Vid Högskolan bedrivs forskning av hög kvalitet och samhälls-
relevans och under året har ett målmedvetet och framgångsrikt 
arbete bedrivits inom Högskolans forskningsmiljöer, i syfte att 
öka	den	externfinansierade	forskningen	och	antalet	publikationer.	
Inom	den	externfinansierade	forskningen	har	Högskolan	uppvisat	
en	positiv	trend	under	flera	år,	vilken	håller	i	sig	också	under	2017.	
Dessutom har den vetenskapliga produktionen vid Högskolan 
under året fortsatt att öka och antalet publikationer som indexerats 
i Web of Science och Scopus uppvisar för 2017 en ökning med  
6 respektive 25 procent jämfört med föregående år. 

Högskolan bedriver utbildning på forskarnivå inom två forskar-
utbildningsområden – Byggd miljö och Hälsofrämjande arbetsliv 
– och under 2017 inrättades vårdvetenskap som nytt forskarutbild-
ningsämne inom det senare området. Högskolan kan därigenom nu 
bidra till att fylla det stora nationella behovet av disputerade lärare 
inom det vårdvetenskapliga området. Forskarutbildningsämnet 
stärker dessutom Högskolans forsknings- och utbildningsmiljö. 
Till följd av att Högskolan under ett antal år redovisat positiva 
ekonomiska resultat har ett betydande myndighetskapital byggts 
upp. Under 2017 genomförde vi ett antal strategiska satsningar 
finansierade	 via	detta.	Bland	annat	 har	 vi	 tagit	 in	 fler	 studenter	
än vad vi fått ersättning för via statens anslagstilldelning för att 
tillmötesgå det höga söktrycket till Högskolan och det stora behov 
av	utbildning	som	finns	både	 regionalt	och	nationellt.	Därtill	har	
vi	under	året	bedrivit	ett	antal	utvecklingsprojekt	finansierade	av	
myndighetskapitalet. Utvecklingsprojekten har exempelvis handlat 
om att stärka den långsiktiga kompetensförsörjningen och det 
pedagogiska arbetet vid Högskolan. Det ekonomiska resultatet 
för 2017 är dock lägre än budgeterat vilket förklaras av högre 
kostnader än beräknat för överproduktion och resursanpassning 
till de senaste årens ökade utbildningsutbud. 

Något som jag har en fast övertygelse om är att det kollegiala 
inflytandet	och	studentmedverkan	vid	lärosätena	är	en	förutsättning	
för att garantera kvaliteten i utbildning och forskning. Jag är därför 
otroligt glad över att Sveriges förenade studentkårer utsåg Gävle 
till årets studentstad 2017/2018. Priset delas ut till en stad som 
värnar om alla studenter och som bland annat har ett fungerande 
studentinflytande	och	ett	föredömligt	samarbete	mellan	lärosäte,	
studentkår	 och	 kommun.	 Jag	 vill	 rikta	 ett	 särskilt	 tack	 till	Gefle	
studentkår som gör ett fantastiskt jobb med att driva frågorna om 
studenternas	inflytande!

Jag vill avsluta med att tacka er alla, medarbetare och studenter, 
för	ett	inspirerande	och	spännande	år!	Jag	har	känt	mig	mycket	
välkommen och ser fram emot det arbete vi ska göra tillsammans 
under 2018.


#Stundetkåren har ordet

#Årets Studentstad

Gefle	Studentkår	har	i	många	år	arbetat	för	en	stark	samverkan	
med	Högskolan	och	Gävle	kommun.	I	april	fick	vi	ett	kvitto	på	
att arbetet går i rätt riktning då Gävle blev utsedd till Årets stu-
dentstad 2017/2018. Utmärkelsen delas årligen ut av Sveriges 
Förenade Studentkårer (SFS) till en stad där studentkår, kom-
mun och lärosäte har ett starkt samarbete och där studenter 
trivs och vill verka. Denna delades ut under en presskonferens i 
april 2017 och den har sedan dess banat väg för ännu starkare 
samverkan och driv från samtliga parter som gjort detta möjligt. 

Med utmärkelsen följer också värdskapet för SFS:s fullmäk-
tigemöte	nästkommande	år.	Detta	innebär	att	Gefle	Studentkår	
är ansvariga för att arrangera Sveriges största studiepolitiska 
möte under 2018. Omkring 250-300 kåraktiva personer från 
hela Sverige kommer att besöka Högskolan i Gävle under en 
hel helg i april.

#Bostadssituationen

Varje år i början av höstterminen släpper SFS sin bostadsrapport. 
I denna blir Sveriges studentstäder rankade som gröna, gula 
eller röda beroende på hur de kan erbjuda studenter en trygg 
och hållbar bostadssituation under hela studietiden. För endast 
några år sedan var Gävle en rödmarkerad stad vilket innebar 
att vi inte kunde erbjuda våra studenter ett tryggt boende inom 
ett halvår från terminsstart. 

Gävle var 2016 en gulmarkerad stad men 2017 blev vi äntligen 
grönmarkerade vilket innebär att man kan erbjuda studenterna 
ett tryggt boende inom en månad från terminsstart. Vi ser oerhört 
positivt på utvecklingen och anser att vårt hårda jobb lönat sig. 
Ännu	finns	mycket	att	göra	och	vi	kommer	att	fortsätta	kämpa	
för ett mer varierat utbud av studentbostäder, lägre hyror och 
lägenheter som studenter kan stanna längre i för att öka kvar-
varon av kompetens i vårt län.

#Samverkan

Under året har ett aktivt arbete bedrivits i den projektgrupp 
som	ska	verka	för	ett	stärkt	studentinflytande	som	påbörjade	
sitt	 arbete	 i	 december	 2016.	 I	 gruppen	 finns	 studentkår	 och	
samtliga akademier representerade men också den högskole-
gemensamma administrationen. Hittills har man tagit fram en 
rutin för rekrytering av studentrepresentanter samt rutin för 
ersättningsnivåer. Dessa fastställdes av rektor i maj och bägge 
har mottagits bra av både personal vid lärosätet och studenter. 
Man	fick	av	rektor	ett	förlängt	uppdrag	och	i	det	fortsatta	arbetet	
har fokus legat på gemensam agenda för utbildningsråd och 
tillvägagångssätt för att öka svarsfrekvensen på kursvärderingar 
och programutvärderingar.

Gefle	Studentkår	har	under	året	arbetat	 för	att	utveckla	ar-
betet i den så kallade Studentdialogen. Detta är ett forum där 
ordföranden	i	samtliga	studentföreningar	och	Gefle	Studentkår	
får träffa olika personer inom Gävle kommun. Syftet är att 
implementera	ett	studentinflytande	även	inom	Gävle	som	stad	
– Gävle som studentstad. Under året har vi diskuterat bland 
annat Gävle kommun som arbetsgivare, vad som gör Gävle till 
en mer attraktiv stad och lokalfrågor av olika slag. I gruppen har 
många givande diskussioner ägt rum och både vi och student-
föreningarna känner att vi kan bedriva ett bra påverkansarbete 
och att studenternas åsikter tas på stort allvar.


#En hållbar livsmiljö för alla

Högskolan i Gävle har, genom sin vision och verksamhetsidé, 
valt	att	göra	hållbarhet	 till	en	profilfråga.	Högskolan	vill,	såväl	
genom sin utbildning och forskning som genom sin egen på-
verkan på samhället och miljön, vara en förebild och en drivkraft 
för hållbar utveckling. Utbildningsprogram som Folkhälsostrateg 
för hållbar utveckling, Miljöstrateg och Miljöingenjör är uttryck 
för Högskolans ambition att utbilda för hållbar utveckling och 
samtliga forskningsprojekt vid Högskolan bedöms utifrån håll-
barhetsanknytning.

En metod som Högskolan valt för att stärka och synliggöra 
sitt	hållbarhetsarbete	är	hållbarhetsklassificering	av	kurser.	Vid	
fastställandet av en kurs görs därför en bedömning huruvida 
kursen är till övervägande del en kurs om hållbar utveckling; 
om den har inslag av hållbar utveckling eller om sådana in-
slag saknas. Av diagram 1 framgår att en majoritet (65 %) av 
Högskolans	kurser	i	denna	klassificering	bedömts	ha	inslag	av	
hållbar utveckling. Denna kategori har också ökat något över 
åren, på bekostnad av såväl kurser utan hållbarhetsinslag som 
kurser om övervägande hållbar utveckling. Denna långsamma 
men konsekventa utveckling kan ses som en illustration av hur 
hållbarhetsperspektivet blivit mer och mer integrerat i Högsko-
lans verksamhet och mindre av ett isolerat tema som bara berör 
vissa specialkurser. 

Ett val Högskolan gjort, för att stärka sitt hållbarhetsarbete, 
är	att	certifiera	sitt	miljöledningssystem	och	i	maj	2017	omcer-
tifierades	Högskolan	enligt	den	uppdaterade	 standarden	 ISO	
14001:2015. Högskolans övergripande miljömål är att utveckla 
och sprida kunskapen, samt öka medvetenheten, om en hållbar 
livsmiljö för människan utifrån ett ekologiskt, ekonomiskt samt 
socialt perspektiv. Detta ska ske genom:

* relevant utbildning

* forskning och kommunicering av forskningsresultat

* informationsspridning samt partnerskap och samverkan 

I den studentenkät som årligen genomförs i samband med 
höstterminsstarten uppgav 59 procent av de svarande att de 
kände	till	Högskolans	miljöcertifiering	och	29	procent	att	den	
haft stor eller mycket stor betydelse för deras val av lärosäte. 
I studentenkäten ställs också frågan i vilken grad Högskolans 
miljömedvetenhet haft betydelse för valet av lärosäte. Av dia-
gram 2 framgår att strax över 36 procent av de svarande angivit 
något av de två högre alternativen på skalan och alltså uppger 
att Högskolans miljömedvetenhet haft betydelse för deras val 
av lärosäte.

Mot bakgrund av Högskolans höga ambitioner på hållbar-
hetsområdet är resultatet av den tematiska utvärdering av 
lärosätenas arbete med hållbar utveckling, som genomförts 
av Universitetskanslersämbetet under året, otillfredsställande. 
Högskolan bedömdes ha en väl utvecklad process avseende 
aspektområdena ”styrning och organisation” och ”utformning, 
genomförande och resultat”, men bedömdes vara i behov av 
ytterligare utveckling avseende aspektområdet ”miljö, resurser 
och område”. Det Universitetskanslersämbetets bedömargrupp 
beskriver som otillräckligt styrkt i självvärderingen är samverkan 
med studenterna och med arbetslivet kring frågor om hållbarhet. 
Högskolan tar dessa påpekanden på stort allvar och kommer 
att sätta in de åtgärder som krävs, såväl för att stärka som för 
att bättre synliggöra sin samverkan på hållbarhetsområdet.

Högskolans	 två	 forskningsprofiler,	Byggd miljö och Hälso-
främjande arbetsliv, är viktiga delar i förverkligandet av verksam-
hetsidé och vision och en stor del av forskningen inom dessa 
är inriktad på frågor som i ett holistiskt perspektiv kan bidra 
till att utveckla en hållbar livsmiljö för människan. I diagram 3 
redovisas hur projektansvariga forskare uppfattar att Högskolans 
forskningsprojekt bidrar till en hållbar utveckling. I 92 procent 
av fallen svarar den projektansvarige att projektet bidrar till en 
hållbar utveckling, vilket är i linje med tidigare års mätningar. I 
diagrammet redovisas också i vilken utsträckning som projekten 
bidrar enligt de tre hållbarhetsperspektiven, det sociala, det 
ekonomiska och det ekologiska perspektivet. 