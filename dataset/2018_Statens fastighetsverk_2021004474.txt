#Generaldirektörens kommentar

Under 2018 färdigställdes två av Statens fastighetsverks 
största byggprojekt genom tiderna – Nationalmuseum och kvarteret Björnen i regeringskvarteren. National-
museum invigdes i oktober efter fem års renovering. Över 
tre tusen personer och femtio yrkesgrupper har arbetat med 
renoveringen. Det är glädjande att ombyggnaden och restau-
reringen har väckt brett publikt intresse. Inte långt därifrån 
har kvarteret Björnen renoverats och Regeringskansliet har 
flyttat in till ett flexibelt och funktionellt kontor, där krav på 
arbetsmiljö och energieffektivitet varit i fokus, liksom att 
åstadkomma en mer levande och varierad stadsmiljö. Nu står 
regeringskvarteret Rosenbad på tur att renoveras, arbetet 
har nyligen påbörjats och beräknas pågå under ett par år 
framöver.

På djurgården i stockholm färdigställdes minnesvården 
(Gravitational Ripples) efter flodvågskatastrofen i Sydost-
asien år 2004. Det är första gången som Statens fastighets-
verk (SFV) genomfört ett konstprojekt av en sådan betydelse, 
att skapa en vacker och värdig gemensam plats för efterlevan-
de, anhöriga och närstående.

När jag tillträdde som generaldirektör för SFV i slutet av 
februari 2018 välkomnades jag av en myndighet som var redo 
att möta framtidens krav och utmaningar. Ett internt arbete 
hade påbörjats för att möta kritiken från bland annat Riksre-
visionen och Statskontoret vilka konstaterat att brister inom 
SFV hade bidragit till att göra myndigheten sårbar. Det nämn-
des särskilt att angelägna områden att komma till rätta med 
var medarbetarnas bristande förtroende för myndighetens 
ledning, otydlighet i organisationen, brist på intern kontroll 
och uppföljning samt brist på god statlig förvaltningskultur. 
En omorganisation 2015 bedömdes ha bidragit till otydlighe-
ten i organisationen vad gäller ansvar och befogenheter. 
Dessa slutsatser delades även av myndighetens styrelse  
och medarbetare.

Jag möter varje dag en stor öppenhet och en klarsynthet 
bland SFV:s medarbetare. Myndighetens personal är enga-
gerade, kunniga och lojala medarbetare som visat sin styrka 
genom att fokusera på möjligheter istället för på problem. 
Med utgångspunkt i styrelsens verksamhetsstrategi för
2018–2022 har vi tillsammans tagit krafttag för att arbeta 
strukturerat och engagerat med den fortsatta utvecklingen  
av SFV. Samlingsnamnet för detta arbete är SFV 2022.

Arbetet med sfv 2022 har hittills resulterat i en stor mängd 
konkreta förslag och en gemensam syn på vad vi vill åstad-
komma. Vi ska förändra och stärka vår förvaltningskultur, 
skapa tydlighet och tillit internt och externt genom att vara 
professionella i vårt uppdrag. Förtroende måste byggas 
mellan ledning och medarbetare, ledarskapet ska utvecklas 
och ett involverande arbetssätt ska skapa förutsättningar för 
arbetsglädje och för en positiv syn på SFV som arbetsplats. 
Flera åtgärder har redan genomförts. Den 1 januari 2019 
infördes till exempel en ny organisation för att skapa ökad 
tydlighet, med nya avdelningar och staber samt en funktion 
för ledningsstöd med ansvar för rätts- och säkerhetsfrågor. 
Beredningsrutiner för kvalitetssäkring av beslut har införts 
och styrdokument uppdateras successivt. En ny introduk-
tionsutbildning blir klar under våren 2019, arbetsprocesser 
och systemstöd förenklas och effektiviseras steg för steg. Det 
interna arbetet med styrning och kontroll har utvecklats och 
förutom den nya ledningsorganisationen har en ny befatt-
ning med ansvar för övervakning och kontroll (compliance) 
inrättats. Rekrytering pågår av chefer till den nya organisa-
tionen utifrån kravprofiler och ett antal utvecklingsprojekt 
har startats inför det fortsätta förändringsarbetet i vår nya 
organisation.

Sfv arbetar på ett strukturerat sätt för en hållbar utveck-
ling tillsammans med våra samarbetspartners. Vi vill vara 
tydliga med våra krav och värderingar, bygga ömsesidigt 
förtroende och föra konstruktiva dialoger. Vi har infört en 
ansvarskod för leverantörer som arbetar på uppdrag av SFV. 
Ansvarskoden innehåller bland annat krav på affärsetik, miljö 
och arbetsvillkor. Vidare är ett etiskt råd på väg att etableras 
för att skapa ett forum för samtal och vägledning kring etiska 
frågeställningar. Den årliga miljörevisionen visar på fortsatt 
stort engagemang och hög kompetens, vilket är glädjande 
och något som är viktigt att upprätthålla. Ett arbete har 
inletts för att SFV ska klara extern ISO-certifiering även inom 
områdena kvalitet respektive arbetsmiljö och kunna vara ett 
föredöme inom dessa områden.

Hållbar förvaltning och utveckling av fastigheter och 
miljöer är komplexa uppgifter som SFV:s medarbetare utför 
varje dag och i nära dialog med bland annat hyresgäster och 
samarbetspartners. Myndigheten består för närvarande av 
cirka 400 anställda medarbetare men sysselsätter därutöver 
flera tusen personer inom ramen för de projekt som genom-
förs med stöd av upphandlingar, till exempel entreprenader. 
Omfattningen av stora projekt har ökat och kvarstår på en 
hög nivå många år framöver. En analys av myndighetens 
samlade verksamhet har påbörjats under 2018 för att bättre 
kunna säkerställa myndighetens behov av kompetens, kost-
nadseffektivitet och riskhantering.

Under sommaren drabbades sverige av stora och svår-
släckta skogsbränder. På SFV:s marker begränsades brän-
derna till cirka 160 hektar i Norrbottens län, främst på ytor 
i naturreservat där inget produktivt skogsbruk bedrivs. På 
grund av de extrema omständigheterna med ett flertal brän-
der på stora områden tvingades SFV lägga stora resurser på 
både släckningsarbete och efterbevakning. Arbetet skedde i 
aktiv samverkan med flera berörda aktörer.

Sfv har genomfört flera åtgärder för att förbättra tillgäng-
ligheten. Tillgängligheten till byggnader har förbättrats, till 
exempel genom anpassade entréer, toaletter och hissar. 
Tillgängligheten till marker har utökats med bland annat 
cykel- och vandringsleder. En strävan är att arbeta för mer 
tillgängliga miljöer för alla oavsett grad av funktionsnedsätt-
ning. Även i byggprojekten Nationalmuseum och kvarteret 
Björnen har den fysiska tillgängligheten varit en viktig fråga. 

Vidare har sfv bland annat försett Stockholms slotts tak med 
600 solpaneler, byggt om entrén till Historiska museet i Lund, 
påbörjat tillbyggnaden av Sveriges ambassad i Peking och 
samverkat för att skapa en lekplats med historiskt tema vid 
Landskrona citadell. Medan renoveringen och ombyggnaden 
av universitetsbiblioteket Carolina Rediviva i Uppsala börjar 
gå in i slutfas, fortsätter den omfattande fasadrestaureringen 
av Stockholms slott. För att öka allmänhetens delaktighet 
har SFV bland annat bjudit in till besök i Södra Bankohuset i 
Stockholm, Carolina Rediviva och slottet i Halmstad.

Jag är stolt över de resultat som alla engagerade medarbe-
tare har åstadkommit. Nu fortsätter vi att utveckla verksam-
heten och vi vet att förtroende behöver vinnas varje dag. 
Därför måste vi ha ett öppet förhållningssätt så att inte oron 
för att göra fel blir ett hinder. Själv känner jag mig både trygg 
och förväntansfull. Vi har hittat en modell som fungerar för 
oss, där vi tar steg för steg mot förbättringar, lär av misstag, 
delar med oss av kunskap och erfarenheter och hjälps åt att 
göra verksamheten ännu bättre.


#Statens fastighetsverks uppdrag

Statens fastighetsverks (SFV:s) uppdrag är att förvalta och utveckla 
byggnader och miljöer som den svenska staten äger så att en 
god resurshushållning och en hög ekonomisk effektivitet uppnås 
samtidigt som myndigheten bidrar till ett hållbart byggande och 
en hållbar förvaltning. På uppdrag av regeringen genomför SFV 
nybyggnationer, ombyggnationer och för statens räkning förvärv 
och avyttring av fast egendom. Myndigheten har även i uppdrag att 
förvalta ett antal stiftelser och testamentsmedel.

De fastigheter SFV ansvarar för är sådana som

* staten långsiktigt behöver för speciella ändamål
* är av stort kulturhistoriskt värde och för vilka staten har ett särskilt ansvar
* under århundraden tillhört kronan
* har donerats till staten.

SFV förvaltar skog och mark motsvarande en sjundedel av Sveriges 
yta, lantbruksegendomar med stora kultur- och värden samt 1700 
öar och skär, så kallade kronoholmar. SFV förvaltar cirka 2 300  
fastigheter med ungefär 3 000 byggnader och 1 600 000 m2 i 
Sverige. Byggnaderna och miljöerna är en del av det alla i Sverige 
äger gemensamt genom staten. 

Fastigheterna består bland annat av

* de kungliga slotten med tillhörande parker och delar av  Djurgårdsmarken
* residens, fästningar och monument
* regeringsbyggnader, Riddarholmen, Skeppsholmen, statliga musei- och teaterbyggnader
* renbetesfjäll i Jämtlands län och rennäringens åretruntmarker 
väster om odlingsgränsen i Västerbottens och Norrbottens län
* statligt ägda öar, holmar och skär med fyr- och lotsplatser samt 
jord- och skogsegendomar i södra och mellersta Sverige
* Sveriges ambassader och andra statliga byggnader i utlandet i 
ett 60-tal länder.

#Om årsredovisningen

Årsredovisningen är upprättad utifrån regleringsbrevets struktur för 
budgetår 2018.

* Den första delen är resultatredovisningen som är uppdelad i tre 
avsnitt. Det första avsnittet beskriver hur SFV långsiktigt, och på 
en övergripande nivå verkar för att uppfylla målen i reglerings- 
brevet, se Hur Statens fastighetsverk verkar för att uppfylla målen 
i regleringsbrevet. 
För de områden där det i regleringsbrevet finns krav om återrap-
portering finns information om SFV:s bidrag, se Återrapportering 
av mål och uppdrag enligt regleringsbrevet. Bidragen uttrycks i 
form av väsentliga prestationer och nyckeltal. 
I det sista avsnittet i resultatredovisningen, Övrig återrapporte-
ring, presenteras annan väsentlig information om SFV:s verksam-
het 2018.

* Den andra delen av årsredovisningen innehåller den finansiella 
redovisningen. Det ekonomiska utfallet redovisas totalt och per 
verksamhetsgren: marknadshyresfastigheter, kostnadshyres- 
fastigheter, bidragsfastigheter, mark och övrigt.

Urvalet av SFV:s prestationer har i första hand gjorts utifrån vad som 
bedömts vara relevant för extern rapportering. Värde som anges 
inom parentes avser föregående år (2017). I de fall nyckeltal per 
kvadratmeter redovisas har de, om inget annat anges, beräknats på 
total uthyrbar area.