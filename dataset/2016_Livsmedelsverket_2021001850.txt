#GD har ordet 

Livsmedelsverkets uppdrag är att verka för säker mat och bra dricksvatten, att 
ingen blir lurad och för bra matvanor, ett uppdrag som i högsta grad påverkar 
både människors liv och hälsa, och planetens överlevnad. 

Uppdraget känns än mer angeläget i ljuset av 
FN:s 17 globala hållbarhetsmål, Agenda 2030. 
Livsmedel och matvanor är direkt eller indirekt 
relaterade till alla målen och därmed viktiga för 
att nå social, ekonomisk och miljömässig håll­
barhet, såväl i Sverige som i resten av världen.

För att vi ska kunna bidra till säker mat och bra 
matvanor vilar vår verksamhet på vetenskaplig 
grund. Det handlar om allt från att veta hur olika 
grupper i samhället äter till att ha kunskap om 
halter av både nyttiga och oönskade ämnen i 
maten. Det är en förutsättning att vi håller oss 
à jour med vetenskapen för att vi ska veta vad 
som är hälsosamt, vilka risker som kan finnas 
med maten och slutligen kunna väga nytta mot 
risker. Först då kan vi rikta våra åtgärder åt 
rätt håll. Under 2016 inledde vi kartläggningen 
Riks maten Ungdom, den första nationella under­
sökningen i Sverige av ungas matvanor. Fram till 
sommaren 2017 kommer närmare 3000 ungdomar 
över hela landet att delta i kartläggningen. 
Resultaten kommer att ge oss viktiga kunskaper 
och beslutsunderlag i arbetet för att förbättra 
matvanorna hos Sveriges unga och i arbetet med 
att värdera risker rörande olika ämnen i maten.

Skillnaderna i matvanor och hälsa är stora i 
Sverige idag, även mellan olika socioekonomiska 
grupper. I Sverige är ohälsosamma matvanor 
och högt blodtryck de största riskfaktorerna för 
sjukdom och för att dö i förtid. Det är en utmaning 
både för både Livsmedelsverket och andra aktörer 
i samhället att skapa förutsättningar för att de 
som idag äter sämst ska få mer hälsosamma 
matvanor.

Ett viktigt instrument för bra matvanor är 
de många måltider som serveras inom den 
offent liga verksamheten i förskolor och skolor, 
inom vård och omsorg. Dessa måltider når alla, 
oavsett socioekonomi. Under året har vi foku­
serat på maten för både de äldsta och de yngsta. 
Vi har lyft de äldres måltidssituation i en rad 
insatser och även presenterat nya råd för bra mat 
i förskolan. Vi har prioriterat att betona betydel­
sen av bra måltider i offentlig sektor och att riva 
barriärerna mellan kök och till exempel pedago­
gisk verksamhet. 

Livsmedelsverket leder och samordnar den 
svenska livsmedelskontrollen, med målet att 
kontrollen ska vara effektiv, likvärdig och risk­
baserad i hela landet. Livsmedels kontrollens 
uppgift är självklart att bidra till säker mat och 
att motverka fusk. Tillsammans med andra 
kontrollmyndigheter har vi under året tagit fram 
mål för hela livsmedelskedjan; dessa mål ska 
leda till ett gemensamt fokus på de risker som är 
viktigast att åtgärda och att kontrollera. Vi har 
också stärkt vår egen kompetens och utbildat 
livsmedelsinspektörer i metoder för att hitta och 
motarbeta livsmedelsfusk.

En annan viktig uppgift för Livsmedelsverket 
är att stödja livsmedelsföretagen. Vi verkar för 
att förenkla och minska regelbördan för Sveriges 
livsmedelsföretagare. Det ska vara enkelt att 
göra rätt och livsmedelföretagarna ska känna att 
kontrollen är både rättvis och meningsfull. En 
pålitlig livsmedelskontroll är en kvalitetsstämpel 
och skapar förtroende för livsmedel, både hos 
konsumenter i Sverige och importerande länder. 
Under 2016 har vi fortsatt vår förenklingsresa 
– i dialog med företag och i nära samverkan med 
andra myndigheter. Vi har tagit fram en gemen­
sam, konkret handlingsplan, bland annat för att 
underlätta exporten av svensk mat. Tillsammans 
med Jordbruksverket har vi lanserat en webb­
guide, Exportguiden, som förenklar för de före­
tag som vill exportera livsmedel eller jordbruks­
produkter. Livsmedelsverket har också tagit 
emot besök från flera länder som är intresserade 
av vissa svenska livsmedel – Kina, Brasilien, 
Japan och Sydkorea.

Konsumenter har rätt till begriplig, oberoende 
information som vilar på vetenskaplig grund. 
Här har vi en viktig roll att fylla. Därför är det 
glädjande att den förtroendeundersökning som 
gjordes i slutet av året visar att konsumenternas 
förtroende för Livsmedelsverket har ökat. Vår 
webbplats är uppskattad och välbesökt, med 
18000 besök per dag. Under året har vi även lan­
serat korta filmer om våra kostråd. Filmerna har 
visats cirka 2,5 miljoner gånger enbart i sociala 
medier. Vi har också presenterat en moderniserad, 
individanpassad tallriksmodell under 2016. 

Vi är stolta över vad vi åstadkommit 2016 och 
ser med tillförsikt på 2017, då vi arbetar mot fyra 
nya långsiktiga mål: 
* De som äter sämst äter bättre
* Sverige har fortsatt säker mat och bra dricksvatten
* Vi har koll på och motarbetar fuskarna
* Tillsammans gör vi skillnad

Under dessa mål kraftsamlar vi nu, både inom 
Livsmedelsverket och i samverkan med andra 
aktörer i samhället. Vi krokar arm för att alla ska 
känna matglädje och må bra av maten!

#Resultatredovisning

Livsmedelsverket ska som förvaltningsmyndig­
het i konsumenternas intresse arbeta för säkra 
livsmedel, redlighet i livsmedelshantering och 
bra matvanor. I arbetet ska myndigheten även 
integrera miljöaspekter för att bidra till ett håll­
bart samhälle. Livsmedelsverkets målgrupper är 
konsumenter, aktörer inom folkhälsan, kontroll­
myndigheter och livsmedelsproducenter.

Livsmedelsverket har en rad olika uppgifter 
inom mat, dryck, dricksvatten, hälsa och 
livsmedelsproduktion. Myndigheten ger ut 
föreskrifter inom livsmedelsområdet, stödjer 
livsmedelsexport, informerar och ger råd om 
bra matvanor, representerar Sverige i olika EU­
organ inom livsmedelsområdet och ansvarar för 
samordning av livsmedelskontrollen i landet. 
Livsmedelsverket kontrollerar slakterier och 
andra delar av livsmedelsproduktionen. En 
viktig del av kontrolluppdraget är arbetet mot 
livsmedels fusk. 

Myndigheten driver en omfattande 
laboratorie verksamhet för att undersöka om 
bland annat bekämpningsmedel, tungmetaller, 
dioxiner eller smittor finns i livsmedel. Myndig­
heten ska även bidra till att förebygga och hante­
ra hot och risker inom livsmedelssektorn. 

Livsmedelsverket har cirka 570 anställda varav 
omkring 330 personer arbetar på huvudkonto­
ret i Uppsala. Cirka 240 personer, bland annat 
veterinärer och livsmedelskontrollanter, arbetar 
runt om i landet. De arbetar på något av myndig­
hetens lokalkontor, på större slakterier eller vid 
en gränsstation, som Frihamnen i Stockholm. 

Myndigheten är organiserad i tre områden: 
Undersökning och vetenskapligt stöd, Livs­
medelskontroll samt Strategisk utveckling och 
stöd. Myndigheten leds av en generaldirektör. 
Livsmedelsverket har också ett insynsråd vars 
ledamöter utses av regeringen.

Myndigheten styrs av förordning med instruk­
tion för Livsmedelsverket (SFS 2009:1426), årliga 
regleringsbrev, särskilda regeringsuppdrag, livs­
medelslagen (SFS 2006:804), livsmedelsförord­
ningen (SFS 2006:813), förordning (2015:1052) 
om krisberedskap och bevakningsansvariga 
myndigheters åtgärder vid höjd beredskap samt 
förordning (2015:1053) om totalförsvar och höjd 
beredskap.

#Riskanalysens principer vägleder

Grunden för Livsmedelsverkets arbete för säkra 
och hälsosamma livsmedel och matvanor är 
att följa riskanalysens principer som har tagits 
fram inom ramen för Codex Alimentarius. 
Livsmedels verket genomför egna självständiga 
risk­ och nyttovärderingar efter svenska förhål­
landen. Inför beslut om åtgärd väger Risk­ och 
nyttohanteringen in den vetenskapliga värde­
ringen med andra faktorer som lagstiftning, 
miljöpåverkan, ekonomiska och socioekonomiska 
konsekvenser samt åtgärdseffektivitet. Risk­ och 
nyttokommunikation sker löpande under arbetet. 