#Generaldirektörens förord

MTM har ett viktigt uppdrag i ett samhälle där alla ska ha möjlighet att läsa på 
sina villkor. Det uppdraget står i centrum när vi under 2018 inledde omlokalise-
ringen av myndigheten till Malmö. Verksamheten i Malmö ska byggas upp med 
fokus på användarnas behov, i samverkan med marknadens aktörer samt med en 
egen unik produktion, där målet är att bli ett kunskapscentrum för tillgänglig läs-
ning. I regeringens omlokaliseringsuppdrag anges att uppdraget ska genomföras 
på ett sådant sätt att verksamheten i möjligaste mån kan fungera effektivt med 
bibehållen kvalitet på både kort och lång sikt. Med stolthet konstaterar jag att 
medarbetarna kunnat ge användarna den service och de produkter och tjänster 
som efterfrågas trots arbetet med omlokaliseringen.  

Utifrån den framtidsstrategi som MTM tog fram 2017 har vi påbörjat ett 
främjandearbete, där marknadens aktörer bjuds in att vara delaktiga i arbetet 
med att öka tillgången till tillgänglig läsning. I satsningen Marknaden och vi 
samverkar vi med dem för att definiera riktlinjer och standarder för tillgäng-
lighet. MTM:s mål är att litteratur, samhällsinformation och nyheter ska vara 
tillgängligt redan från början, utifrån tanken att universell utformning innebär 
fördelar för hela samhället och inte bara för personer som behöver ett tillgängligt 
alternativ.

Marrakech-avtalet som 2013 slöts mellan WIPO och WBU1, har under 2018 
blivit en del av svensk lag och innebär en möjlighet att öka antalet utländska 
titlar för svenska läsare när utbytet över landsgränser ökar. Genom internatio-
nell samverkan skapas ännu bättre möjligheter för alla att kunna läsa och delta 
på sina egna villkor.

Under valåret 2018 bidrog MTM till möjligheten att delta i den demo-
kratiska processen. Genom att se till att det fanns information som var både 
begriplig och tillgänglig bidrog vi till ökade möjligheter för dem som behöver 
information på exempelvis lättläst svenska och i andra tillgängliga format. 
Besöken på Alla väljare, webbsajten som informerar om svensk politik på 
lättläst svenska, tredubblades inför valet. Där ställdes också många läsarfrågor 
som besvarades av politiker från de olika partierna. 

FN:s konvention om rättigheter för personer med funktionsnedsättning 
fokuserar på icke-diskriminering och listar nödvändiga åtgärder för att perso-
ner med funktionsnedsättning ska kunna åtnjuta lika rättigheter. Universell 
utformning blir den självklara utgångspunkten för att säkerställa delaktighet 
och, ur MTM:s perspektiv, den demokratiska rätten till information. Digitalise-
ring och teknikutveckling skapar förutsättningar för omfattande tillgänglighets-
lösningar som är nödvändiga för dem som behöver dem, men som inte märks 
av dem som inte gör det. Och vi ser också att MTM 
behövs för att tillgängliggöra det som marknaden själva 
inte har möjlighet att producera. 

2018 har vi kommit en bit på väg att öka tillgången 
till tillgänglig läsning. Arbetet fortsätter under 2019.


#Verksamhetsöversikt

#Vision och strategi

Myndighetens verksamhet har sin grund i de övergripande uppdrag och 
uppgifter som ingår i förordningen (2010:769) med instruktion för Myndig-
heten för tillgängliga medier samt regleringsbrev. Utifrån detta har MTM 
formulerat sin vision och strategiska inriktning.

#Vision

Ett samhälle där all läsning är tillgänglig.

#Strategisk inriktning

Med ledande kunskap och användaren i fokus främjar vi tillgänglig läsning i 
samhället.

#Framtidsstrategi

Arbetet inom ramen för framtidsstrategin har pågått inom de tre områdena:

* Användarna i fokus – med målsättningen att MTM år 2020 ska vara 
ledande i kunskapen om användarna, deras behov och bidra till att 
behoven tillgodoses. Inom området har en rad målgruppsundersök-
ningar genomförts. En produktkatalog med beskrivning av MTM:s 
samlade produkter och tjänster har tagits fram.

* Marknaden och vi – med målsättningen att MTM år 2020 ska möjlig-
göra att marknadens aktörer når alla, oavsett läsförmåga. Arbetet 
inom området har handlat om att kartlägga marknadens aktörer 
samt genomföra eller påbörja olika pilotprojekt med dem. Projek-
ten syftar till att identifiera marknadens utvecklingspotential utifrån 
principen om universell utformning vad gäller tillgänglighet för 
olika slags information.

* Nå ut och nå fler – med målsättningen att MTM år 2020 ser till att 
alla känner till möjligheten att läsa på sina villkor. Under året har 
olika marknadsföringsaktiviteter genomförts.

#Prestationsredovisning

MTM redovisar sin verksamhet utifrån prestationerna nedan och resultat-
redovisningen är indelad efter dessa.

* Medier lättläst

* Medier kultur

* Medier utbildning

* Utveckling

* Dagstidningar

* Tidskrifter

* Individuell service

För varje prestation redovisar MTM verksamhetens resultat i förhållande till 
de uppgifter som myndigheten har i förordningen (2010:769) med instruk-
tion för Myndigheten för tillgängliga medier. För de flesta av prestationerna 
är det inte relevant att redovisa någon styckkostnad, då prestationerna ofta 
skiljer sig mycket åt i kostnad och omfattning mellan åren. 

Den individbaserade statistiken redovisas uppdelad efter juridiskt kön. 
Med kvinna/flicka respektive man/pojke avses det tilldelade könet utifrån 
personnummer. Till kategorin övriga räknas personer som saknar svenskt 
personnummer, exempelvis utländska högskolestudenter och asylsökande 
med LMA-nummer, eller organisationer/institutioner.

#Regiontaltidningar

Under åren 2016–2017 pågick ett projekt som syftade till att samordna 
distribution av regiontaltidningar till användare som har en dagstidning 
som taltidning. MTM har under 2018 bibehållit verksamheten, och har 
distribuerat 67 regiontaltidningar (läns- och kommuntaltidningar) till 686 
prenumeranter, 277 kvinnor och 347 män, samt 62 övriga. Kostnaden under 
året har varit 509 tkr2.

#Uppdrag omlokalisering

Regeringen fattade den 25 januari 2018 beslut om att uppdra åt MTM att 
omlokalisera sin verksamhet från Stockholm till Malmö. Uppdraget ska ge-
nomföras på ett sådant sätt att verksamheten i möjligaste mån kan fungera 
effektivt med bibehållen kvalitet på både kort och lång sikt.

Myndigheten delredovisade3 uppdraget till Kulturdepartementet i slutet 
av december 2018.

Året har präglats av att hantera regeringens beslut samt etablera en 
struktur och organisation för att hantera förändringen. Drygt 25 procent av 
MTM:s medarbetare har valt att lämna myndigheten under året. I många 
fall har medarbetare ersatts av tillfälliga lösningar, exempelvis konsulter, 
därutöver har proaktiva rekryteringar påbörjats.

Omlokaliseringsarbetet utgår från myndighetens strategiska inrikt-
ning att vara ett kunskapscentrum för tillgänglig läsning. Verksamheten 
i Malmö ska byggas upp med fokus på användarnas behov på vetenskap-
lig grund, i samverkan med marknadens aktörer samt med en egen unik 
produktion. 

Trots arbetet med omlokaliseringen har MTM kunnat ge användarna de 
produkter och tjänster som efterfrågas. Däremot har omlokaliseringen lett 
till att en stor del av de planerade utvecklingsinsatserna för att möta använ-
darnas behov och önskemål inte har kunnat genomföras.