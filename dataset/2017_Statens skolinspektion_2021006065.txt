#Generaldirektörens förord  
 
År 2017 har varit ett intensivt och omväxlande arbetsår för Skolinspektionen. Vi har 
fortsatt stått för en bred granskning och inspektion i svenska skolor och förskolor.  Vi 
har också tagit flera steg i ett antal viktiga interna utvecklingsarbeten.  

Skolområdet i sig har under året präglats av både glädjeämnen och fortsatta utma-
ningar. För det första har vi sett bättre resultat för svenska elever i fler internationella 
undersökningar. Det är ett viktigt besked. Samtidigt ser vi en ökande lärarbrist och 
fortsatta skillnader mellan elevers resultat. När det gäller lärarbristen har Skolinspek-
tionen under året tydligare mött dess konsekvenser när vi gjort observationer och 
iakttagelser.  

Vår närvaro i svenska skolor är fortsatt hög. Hälften av alla skolor har på något sätt 
berörts av Skolinspektionens arbete under året. Vi har flera uppgifter som indikerar 
att vår närvaro påverkar och driver på förbättring. Under tillsynsperioden 2015–2017 
har 87 procent av beslutade och avslutade ärenden med brist åtgärdats vid första upp-
följningstillfället. Vi har också fortsatt höga värden i den enkät som rektorer besvarar 
efter våra granskningar. I år svarar 78 procent av rektorerna att våra bedömningar i 
tillsyn kommer att leda till ett förbättringsarbete. Motsvarande siffra för kvalitets-
granskningar är 84 procent.  

I tillsynen har vi under 2017 har fattat drygt 1 600 tillsynsbeslut, vilket är mer än förra 
året. Cirka 70 procent av alla skolor har haft någon form av påpekad brist. Vanliga 
brister finns inom skolans arbete med elevhälsa, stöd, trygghet och studiero. Vissa 
brister har varit allvarliga och vi har fattat fler beslut än tidigare om viten. Detta år ser 
vi dock generellt mindre brister än tidigare i tillsynen.  

Sammanlagt har vi under året publicerat 13 tematiska kvalitetsgranskningar varav 
fem om förskolan. Flera rapporter har rört nyanländas lärande där vi pekat på fak-
torer som kan försvåra lärandet för elever och deras progression. Vi har också gjort ett 
antal granskningar som rör lärarresurser. Även den lokala klagomålshanteringen har 
granskats, vilket är en mycket viktig del i ett samlat system för att hantera elevers och 
föräldrars synpunkter. 

Vi har också avslutat ett treårigt regeringsuppdrag där vi kvalitetsgranskat förskolan 
utifrån flera teman. Uppdraget har betydligt ökat vår närvaro på förskolans område 
och lett till att vi byggt upp mycket viktig kunskap.   

Anmälningarna till Skolinspektionen har fortsatt att öka även under 2017. Även i år är 
den vanligaste anmälningsorsaken kränkande behandling. Vi har gjort stora ansträng-
ningar under året för att klara interna mål kring handläggningstider samtidigt som 
ärendemängden växer. Under 2017 har vi därutöver inlett ett arbete för att stärka vårt 
råd och vägledningsarbete i samband med att vi utreder enskilda elevers skolsitua-
tion. Antalet beslut om tillstånd under året har varit 239, vilket är en liten minskning 
jämfört med tidigare år.  

Överlag är omvärldsintresset stort för Skolinspektionens verksamhet. Våra kvalitets-
granskningar och webbinarier efter slutrapporter är generellt uppmärksammade såväl 
av verksamma inom skolan som av utredningar och media. Vi har fortsatt vårt arbete 
för att våra granskningar ska spridas och kunna komma till nytta för hela skolans ut-
veckling. Vi har under året vidare arrangerat Skolinspektionens förskoledag på fyra 
orter.  

Året inleddes med Statskontorets myndighetsanalys av Skolinspektionen. Bedöm-
ningen var att vi fullgör vårt samlade uppdrag och att vår verksamhet framstår som 
effektiv. Min bedömning är att vårt arbete under 2017 har visat goda och viktiga resul-
tat. Vi har genom våra samtliga grenar verkat för kvalitet och stärkt likvärdighet i sko-
lan och vi har tillfört ny och aktuell kunskap på ett antal områden. Därutöver har vi 
arbetat med ett pilotprojekt kring regelbunden kvalitetsgranskning.  

Jag vill rikta ett stort tack till alla medarbetare på Skolinspektionen för alla era insat-
ser, engagemang och goda resultat under året.


#Statens skolinspektion 

Skolinspektionen redovisar, med denna årsredovisning, sitt nionde hela verksam-
hetsår sedan starten i oktober 2008. I resultatredovisningsdelen redovisas jämförande 
information för tre år i följd, det vill säga 2017, 2016 och 2015. Viss information åter-
finns på fler ställen i årsredovisningen för att underlätta för läsaren.  

#Organisation 

Skolinspektionens kärnverksamheter bedrivs inom fem regionala inspektionsavdel-
ningar med stöd av ett huvudkontor bestående av en avdelning för verksamhetsstöd, 
en analys- och statistikavdelning, ett kommunikationssekretariat samt en rätts- och 
tillståndsavdelning. Huvudkontorets avdelning för verksamhetsstöd innehåller en-
heter för HR, IT och kontorsservice respektive ekonomi och verksamhetsstyrning. 
Analys- och statistikavdelningen består av tre enheter: analys, ekonomisk granskning 
samt statistik. Rätts- och tillståndsavdelningen består av en rättsenhet och en enhet för 
tillståndsprövning samt ett kansli för Skolväsendets överklagandenämnd.  

Inom varje inspektionsavdelning finns två till tre enheter som arbetar med regelbun-
den tillsyn och kvalitetsgranskning. Vidare finns på varje inspektionsavdelning en en-
het som handlägger anmälningsärenden. 

BEO, Barn- och elevombudet, är en del av Skolinspektionen, men är samtidigt själv-
ständig i sitt beslutsfattande. ÖKN, Skolväsendets överklagandenämnd, är en egen 
myndighet som Skolinspektionen är värdmyndighet för. 

Under hösten 2017 genomfördes en genomlysning av huvudkontoret som visade på 
ett behov att justera vissa delar i huvudkontorets organisation. Ett förslag har tagits 
fram där samordning och stöd till verksledningen stärks så att myndigheten kan an-
vända sina resurser än mer effektivt. Förändringen genomförs från och med 1 mars 
2018. 

Fler utvecklingsinitiativ pågår för bättre styrning, samordning och helhetssyn i myn-
digheten. Exempelvis genomförs utvecklings- och förenklingsarbeten i processerna 
och en översyn av processtyrningen. Arbetet med att se över myndighetens process-
styrning beräknas bli klart under våren 2018. Skolinspektionen arbetar kontinuerligt 
och strategiskt med förbättring av samtliga processer och övrig verksamhet. 

#EU:s nya dataskyddsförordning (GDPR) 

Som en del i Skolinspektionens löpande IT-säkerhetsarbete har en säkerhetsanalys ge-
nomförts inför införandet av den nya lagstiftningen. Myndigheten har redan 2015 ge-
nomfört en informationsklassificering och riskanalys som nu vidareutvecklas. Skolin-
spektionen behöver löpande fastställa vilka personuppgifter samt annan skyddsvärd 
information vi har i våra processer samt hur denna hanteras utifrån informationens 
skyddsvärde. Skolinspektionen har kartlagt nuläget och vilka åtgärder som redan vid-
tagits samt vilka åtgärder som bedöms nödvändiga att vidta för att säkerställa en sä-
ker hantering av informationen utifrån dess skyddsvärde.   