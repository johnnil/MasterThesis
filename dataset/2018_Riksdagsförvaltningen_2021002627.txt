#Året som gått 

Ja må den leva! Demokratin uti hundrade år. Så heter den utställning som 
talmannen invigde på Mynttorget den 17 december 2018, exakt hundra år efter 
det att riksdagen tog det historiska beslutet om allmän och lika rösträtt. 

När vi nu gör en mycket kortare återblick – på året som gått – kan jag kon-
statera att det för Riksdagsförvaltningens del har varit ett år då vi verkligen 
fått använda vår samlade kompetens och flexibilitet i uppdraget att skapa bästa 
möjliga förutsättningar för riksdagen och ledamöternas arbete. Riksdagsvalet 
och den efterföljande regeringsbildningen har satt sin prägel på mycket av för-
valtningens verksamhet. 

Ett noggrant planeringsarbete lade grunden för att den nya riksdagen skulle 
kunna börja sitt uppdrag efter valet. De nya ledamöterna fick introduktion om 
arbetet i kammaren, utskotten och EU-nämnden – men också om allt praktiskt 
som behövs för att ledamotens vardag ska fungera – it-utrustning, arbetsrum 
och reseregler, för att nämna några exempel. I den utvärdering som förvalt-
ningen gjort uttrycker ledamöterna uppskattning av den service och det stöd 
som de har fått. Men som alltid finns det insatser som kan förbättras – ett arbete 
som förvaltningen redan är igång med.  

Den sista vårterminen i valperioden var som vanligt intensiv. Arbetet under 
hösten påverkades av den parlamentariska situationen efter riksdagsvalet. 
Budgetpropositionen för 2019 lämnades vid senast möjliga tidpunkt och riks-
dagen biföll inte övergångsregeringens budgetförslag utan i stället en gemen-
sam reservation av Moderaterna och Kristdemokraterna. Det ställde höga krav 
på snabbhet och skicklighet i förvaltningens stöd till talmannen, kammaren 
och utskottsarbetet. 

Samtidigt som stödet till den parlamentariska processen var intensivt på-
gick stora förändringar i riksdagens hus. Resultatet av riksdagsvalet ledde till 
omflyttningar av partikanslier och ledamöters arbetsrum – parallellt med att 
förvaltningen förberedde totalrenoveringen av ledamotshuset. Renoveringen 
är det största byggprojekt som riksdagen genomfört. När det är klart kommer 
ledamotshuset att ha flexibla, moderna och tillgängliga lokaler. 

Riksdagens hus ska vara säkra att vistas och verka i. Säkerhetsarbetet är 
därför en central uppgift för förvaltningen. Under året har en säkerhetsanalys 
genomförts och säkerhetsskyddsplaner tagits fram. En instruktion för säker-
hetsprövning av anställda har införts. Förvaltningen har också förberett för en 
ny säkerhetsskyddslag och föreskrifter till lagen. En väsentlig del av säker-
hetsarbetet handlar om informationssäkerhet. Under 2018 gjordes en särskild 
satsning på utbildning för att öka kunskaperna både hos ledamöter, partikans-
lier och i förvaltningen. 

En viktig byggsten i förvaltningens eget utvecklingsarbete är den medarbe-
tarpolicy som fastställdes under året och som alla avdelningar har arbetat med 
att genomföra. 

Förvaltningen har också fortsatt sitt långsiktiga miljöarbete och under året 
omcertifierat miljöledningssystemet i enlighet med ändrade krav i standarden 
för ISO.  

Avslutningsvis vill jag återknyta till utställningen Ja må den leva! Demo-
kratin uti hundrade år. Den är en del av det demokratijubileum som riksdagen 
och förvaltningen har förberett de senaste åren och som nu är invigt. Jubileet 
ska pågå till januari 2022 och både blicka bakåt och framåt på demokratin. Det 
ser vi fram emot!


#Resultatredovisning 

#Utgångspunkter 

#Riksdagsförvaltningens uppdrag 

Riksdagen är folkets främsta företrädare. Den stiftar lagar, beslutar om skatt 
till staten och bestämmer hur statens medel ska användas. 

Riksdagsförvaltningen är riksdagens förvaltningsmyndighet och har till 
uppgift att stödja riksdagens arbete. Förvaltningen ska se till att kammaren, 
utskotten, EU-nämnden, övriga riksdagsorgan och ledamöterna får det stöd 
och den service de behöver. Riksdagsförvaltningen ska också informera all-
mänheten om riksdagens arbete och om EU-frågor samt handlägga ärenden 
som rör riksdagens internationella kontakter. Dessutom ansvarar förvaltningen 
för att vårda riksdagens byggnader och samlingar samt för myndighets- och 
förvaltningsuppgifter. 

Riksdagsförvaltningens uppdrag är att skapa bästa möjliga förutsättningar 
för riksdagens och ledamöternas arbete genom att 

* svara för ett väl fungerande stöd till arbetet i kammare och utskott med mera 

* svara för ett väl fungerande stöd och service till ledamöter och partikanslier  

* främja kunskapen om riksdagen och riksdagens arbete  

* vårda och bevara riksdagens byggnader och samlingar  

* vara en väl fungerande myndighet och arbetsgivare. 

Riksdagsförvaltningens verksamhet regleras i lagar och föreskrifter. De grund-
läggande bestämmelserna finns i regeringsformen, riksdagsordningen och 
Riksdagsförvaltningens instruktion1. Mer detaljerade bestämmelser finns i fö-
reskriften om förvaltningens arbetsordning. I den så kallade BEA-lagen finns 
ekonomiadministrativa bestämmelser.  

#Ledning 

Riksdagsförvaltningen leds av riksdagsstyrelsen. Styrelsen består av riksda-
gens talman, som är ordförande, och tio riksdagsledamöter. Riksdagsstyrelsen 
överlägger om planering av riksdagsarbetet och beslutar i ärenden av större 
vikt som rör förvaltningen. Vid styrelsens sammanträden deltar även de vice 
talmännen och gruppledarna för de partier som inte är representerade i styrel-
sen. De har yttranderätt men deltar inte i riksdagsstyrelsens beslut.  

Riksdagsdirektören är chef för myndigheten Riksdagsförvaltningen och är 
föredragande i styrelsen. Under styrelsen leder riksdagsdirektören ledamots-
rådet. I det samråder förvaltningen och ledamöter om frågor som är av större 
vikt eller principiell betydelse för ledamöterna, som till exempel deras admi-
nistrativa stöd, tekniska utrustning och lokaler. 

Förvaltningens ledningsgrupp samråder om övergripande frågor som rör 
förvaltningen. Gruppen består av riksdagsdirektören och avdelningscheferna. 

#Styrning och uppföljning 

Riksdagsförvaltningens verksamhet ska bedrivas effektivt och enligt gällande 
rätt. Den ska också vara kostnadseffektiv. Förvaltningen arbetar systematiskt 
med planering och uppföljning för att säkerställa verksamhetens kvalitet och 
effektivitet.  

#Planering och beslut 

Riksdagsstyrelsen fattar beslut om en strategisk plan som anger de övergri-
pande prioriteringarna för de närmaste åren och om en årlig verksamhetsplan 
för förvaltningen.3 I styrelsens uppgifter ingår också att lägga fram förslag till 
anslag och besluta om anslagsdirektiv.4 Planeringsprocessen utgår från de la-
gar och föreskrifter som gäller för riksdagen och Riksdagsförvaltningen samt 
de uppgifter och uppdrag som riksdagsstyrelsen beslutar om. 

Riksdagsdirektören beslutar om en internbudget som tillsammans med 
bland annat verksamhetsplanen och anslagsdirektivet är styrande för verksam-
heten under året. 

Verksamheten är indelad i följande fem uppdragsområden som utgår från 
förvaltningens övergripande uppdrag:  

* Stöd till arbetet i kammare och utskott med mera 

* Stöd och service till ledamöter och partikanslier 

* Kunskap om riksdagen och riksdagens arbete 

* Vård och bevarande av byggnader och samlingar 

* Myndighet och arbetsgivare.  