#GENERALDIREkTöREN hAR ORDET

Den 1 mars tillträdde jag som generaldirektör för Ekobrottsmyndigheten. Det är en myndighet med ett vik-
tigt uppdrag, eftersom den ekonomiska brottsligheten är ett allvarligt samhällsproblem som orsakar stora 
kostnader och problem för samhället. 

Stora belopp undanhålls årligen från staten i form av 
exempelvis utebliven skatt och felaktiga utbetalningar 
från välfärdssystemen. Orättvis och snedvriden konkur-
rens hotar företag och branscher och drabbar såväl det 
offentliga som enskilda och näringsidkare. Seriösa fö-
retagare tvingas konkurrera på en snedvriden marknad 
där de normala marknadskrafterna sätts ur spel. Det är 
därför angeläget att tidigt sätta in åtgärder för att av-
bryta pågående brottslighet och bespara samhället stora 
kostnader. Det är också en spännande myndighet, efter-
som olika yrkeskategorier, såsom åklagare, poliser och 
andra specialister, arbetar på samma arbetsplats med ett 
gemensamt uppdrag. Den samlade kompetensen med 
kunniga och skickliga medarbetarna är myndighetens 
största tillgång.

Myndigheten har under året fått hantera en del ut-
maningar. En av dem har varit ekonomin. I början av 
året hade myndigheten ett budgetunderskott på 28 
miljoner kronor. Under det första halvåret har samtli-
ga återrekryteringar i samband med personalavgångar 
varit föremål för en behovsprövning som gjorts av en 
särskild resursgrupp. Endast sådana återrekrytering-
ar som ansetts kritiska för verksamheten har tillåtits. 
I juni fick Ekobrottsmyndigheten 20 miljoner kronor 
som en anslagshöjning under året för att täcka upp för 
bland annat högre polislöner och IT-kostnader. Förse-
nade återrekryteringar och uteblivna förhöjningar av 
IT-kostnaderna har tillsammans med annat inneburit 
att myndigheten haft ett överskott i slutet av året. 

Ytterligare en utmaning har varit hanteringen av den 
tillfälliga IT-lösningen för utredningsinformationen 
sedan Ekobrottsmyndigheten under hösten 2017 tagit 
över denna från Åklagarmyndigheten. Ekobrottsmyn-
digheten har under året inlett ett arbete med att etable-
ra ett samarbete med Polismyndigheten för att bygga 
upp en permanent IT-miljö för utredningsinformatio-
nen. Samtidigt har det tidigare avtalet med Åklagar-
myndigheten från 2015 omförhandlats och resulterat 
i ett nytt avtal som reglerar myndigheternas samverkan 
på IT-området. Förutsättningarna för ett ännu bättre 
samarbete mellan myndigheterna har därmed ökat. 

Trots den ekonomiska situationen och den ökade ar-
betsbelastning som den tillfälliga IT-lösningen innebär, 
har resultaten förbättrats. Myndigheten har effektivt 
hanterat en 40-procentig ökning av ärendeinflödet till 
nära 10000 inkomna ärenden. Antalet lagförda perso-
ner har ökat med 23 procent och ligger på den högsta 
lagföringsnivån någonsin. Myndighetens prioritering 
av den organiserade och grova ekonomiska brottslighe-
ten har gett resultat. På två år har antalet handlagda 
brottsmisstankar i sådana ärenden ökat med 83 procent 
och antalet lagförda personer med nära 50 procent. 
Ekobrottsmyndigheten har också haft stora framgångar 
i domstol när det gäller den tillgångsinriktade brottsbe-
kämpningen. Det samlade värdet har uppgått till drygt 
100 miljoner kronor, vilket är en tredubbling jämfört 
med tidigare år. 

Under året har en omorganisation av huvudkontoret 
gjorts som en följd av att flera chefer har fått nya an-
ställningar, vilket har tagit en del tid och resurser i an-
språk. Sju chefstjänster har utlysts och de flesta rekryte-
ringarna har blivit klara. Den nya organisationen träder 
i kraft den 1 januari 2019. 

Samverkan med andra myndigheter är mycket god och 
Ekobrottsmyndighetens kompetens efterfrågas i många 
sammanhang. Som exempel kan nämnas att myndig-
heten deltagit i drygt hälften av insatserna i Operativa 
rådet, dvs. den myndighetssamverkan mot grov organi-
serad brottslighet som leds av Polismyndigheten. Ytter-
ligare ett exempel är den överenskommelse om myndig-
hetssamverkan för att förhindra ekonomisk brottslighet 
i aktiebolag som Ekobrottsmyndigheten i oktober träf-
fade med Skatteverket och Kronofogdemyndigheten. 
Syftet är att effektivt fånga upp så kallade målvaktsbo-
lag som systematiskt används som verktyg för ekono-
misk brottslighet och försätta dem i konkurs snabbare. 
Under året har 72 bolag försatts i konkurs till följd av 
myndighetssamverkan. 

Jag vill avslutningsvis rikta blicken framåt och kan kon-
statera att en av de viktigaste frågorna för myndigheten 
är att lyckas attrahera och behålla kompetenta medar-
betare. Med den kompetens som finns och de ytterliga-
re rekryteringar som behövs har Ekobrottsmyndigheten 
alla förutsättningar att lyckas med sitt uppdrag. 


#OM EKOBROTTSMYNDIGHETEN

Ekobrottsmyndigheten är en åklagarmyndighet som 
leds av en generaldirektör. Vid myndigheten finns ett 
insynsråd med sju ledamöter. På Ekobrottsmyndighe-
ten arbetar åklagare, poliser, civila utredare med olika 
kompetenser samt administratörer i team. Enligt för-
ordningen (2015:744) med instruktion för Ekobrotts-
myndigheten är myndighetens uppdrag att: 

* ansvara för bekämpning av ekonomisk brottslighet	
och se till att personer som begår ekonomiska brott 
blir föremål för brottsutredning och lagföring, 

* arbeta för att begränsa vinsterna av brott och	
brottslig verksamhet,

* bedriva brottsförebyggande arbete som	avser eko-
nomisk brottslighet. I den ingår att lämna informa-
tion om den brottsligheten till andra myndigheter 
samt till kommuner, näringsliv, organisationer och 
allmänheten,

* följa	och analysera utvecklingen och rättstillämp-
ningen när det gäller ekonomisk brottslighet och 
utarbeta förslag på åtgärder samt samordna åtgär-
der mot ekonomisk brottslighet,

* ansvara för samordningen av de nationella åtgär-
derna mot bedrägerier, missbruk och annan 
oegentlig och ineffektiv hantering och användning 
av EU-relaterade medel i Sverige, och

* se till att möjligheterna till internationellt samar-
bete i brottsbekämpningen används och bidra till 
internationellt bistånd och internationell freds-
främjande verksamhet. 

Poliser som arbetar vid Ekobrottsmyndigheten är 
anställda vid Polismyndigheten. Övriga medarbetare 
är anställda direkt av Ekobrottsmyndigheten. Den 
polisiära verksamheten leds av en polischef som ingår i 
myndighetens ledningsgrupp. 

Enligt förordningen (2015:744) med instruktion för 
Ekobrottsmyndigheten är Polismyndigheten skyldig att 
ställa polismän till förfogande för polisverksamhet som 
bedrivs vid Ekobrottsmyndigheten. Ekobrottsmyndig-
heten leder den verksamhet som polismännen deltar i 
vid myndigheten, med undantag för åtgärder i verk-
samhet som enligt lag eller annan författning endast får 
utföras av anställda vid Polismyndigheten.

#Organisation

Ekobrottsmyndighetens operativa verksamhet bedrivs 
vid tio ekobrottskamrar1, en finansmarknadskammare 
och fem polisoperativa enheter. Myndighetens kamrar 
och polisoperativa enheter är placerade i Göteborg, 
Linköping, Malmö, Stockholm, Umeå och Uppsala. 
Operativa enheter tillhörande huvudorterna finns i 
Örebro och Sundsvall. 

De polisoperativa enheterna arbetar med underrättelse-
verksamhet, spaning samt säkring och analys av beslag 
i IT-miljöer. 

Myndighetens huvudkontor i Stockholm ger ledning 
och stöd till den operativa verksamheten. 

En översyn av huvudkontorets organisation har genom-
förts under året med anledning av att flera chefer har 
slutat. Det har resulterat i vissa förändringar av orga-
nisationen. En digitaliseringsenhet har inrättats för att 
stärka ledningsförmågan och den strategiska utveck-
lingen av digitaliseringen vid myndigheten. Digitali-
seringsenheten ersätter den tidigare IT-enheten. Från 
och med den 1 januari 2019 inrättas en stabsenhet, en 
ekonomienhet, en HR-enhet och en kommunikations-
enhet. De ersätter den tidigare enheten för styrning och 
säkerhet samt enheten för personal- och kommunika-
tionsfrågor.