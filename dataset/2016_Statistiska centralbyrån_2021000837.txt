#Gd har ordet 
 
Under 2016 har arbetet med att genomföra 
Strategi 2020 fortsatt. Ett antal komplette-
rande strategier och policyer har fastställts, 
bland dem strategier för IT-verksamheten, 
för kommunikation och för det internatio-
nella arbetet. En ny organisation för styrning 
och stöd till uppdragsverksamheten har 
inrättats och i samband med det fastställdes 
en ny uppdragspolicy. 

Ett förändringsarbete i linje med Strategi 
2020 inleddes under 2015 när det gäller 
styrningen av utvecklingsarbetet. Målet är att 
höja SCB:s utvecklingsförmåga samt att 
stärka leveransförmågan och resultatkul-
turen. Arbetet med utvecklingen av myn-
dighetens portföljstyrning för både utveck-
ling och förvaltning fortsatte under året och 
implementering av en ny projektmodell och 
en ny förvaltningsmodell påbörjades.  

Organisationen har setts över och från 1 
januari 2017 inrättades en ny avdelning för 
process- och metodutveckling dit portfölj-
styrningen förlagts. Den nya avdelningen 
ersätter Processavdelningen och Utvecklings-
avdelningen och innebär bland annat att 
portföljkontoret, verksamhetsarkitekter och 
all metodkompetens nu samlas på en 
avdelning. 

Under 2016 har statistikproduktionen löpt 
på utan några större avvikelser. Den anslags-
finansierade statistiken har producerats i 
enlighet med arbetsplanen och den avgifts-
finansierade verksamheten har genomförts i 
enlighet med kundernas beställningar och 
befintliga överenskommelser. Punktligheten 
i publiceringen var fortsatt hög. Inga kor-
rigeringar som bedömdes som allvarliga har 
gjorts i publicerad statistik under året. 

Svårigheterna att upprätthålla svars-
nivåerna i individ- och hushållsundersök-
ningar har fortsatt. För undersökningen om 
Hushållens utgifter (HUT) beslutade SCB, 
under pågående datainsamling, att avbryta 
undersökningen eftersom svarsnivån var så 
låg att den bedömdes ge en missvisande 
statistik. Åtgärder för att förbättra inflödet i 
andra undersökningar har dock visat posi-
tiva resultat. För Arbetskraftsundersökningarna 
(AKU) har avtalet med en extern leverantör 
av intervjudata förlängts. För Partisympati-
undersökningen (PSU) har kombinerad insam-
ling med telefonintervju och webbenkät 
genomförts i full skala. En översyn av SCB:s 
insamling av data från individer har också 
inletts med bland annat projekt för att effek-
tivisera och förbättra insamlingsprocessen.  

Under 2016 har konceptet Sverige i siffror 
vidareutvecklats. Innehållet har uppdaterats 
och förbättrats. En ny temaingång om miljö 
har lagts till och en ny funktionalitet, Kommu-
ner i siffror, har utvecklats. Den presenterar 
kommunstatistik på ett mer tillgängligt sätt 
och gör det möjligt att jämföra kommuner. 

SCB var 2016 värd för Nordiskt statistiker-
möte som hålls vart tredje år. Under tre dagar 
deltog 350 statistiker från de nordiska län-
derna i mötet på temat Statistics in a changing 
world – towards 2020 and beyond.  

Närvaron på sociala medier har fortsatt 
och utvecklats under året. SCB informerar 
där om statistik, svarar på frågor, informerar 
om myndighetens aktiviteter och om lediga 
jobb.  

SCB har ett utgående anslagssparande om 
-1,8 mnkr, dvs. nyttjande av anslagkrediten, 
vid utgången av 2016. Kostnaderna i den an-
slagsfinansierade verksamheten ökade jäm-
fört med 2015 främst till följd av genomföran-
de av intermittenta undersökningar samt 
fortsatt utvecklings- och förbättringsarbete. 
 
 
#Inledning 
 
#SCB:S UPPGIFT 

Den 22 juni beslutade regeringen om en ny 
instruktion för SCB, som började gälla den 1 
september 2016. Enligt instruktionen (förord-
ning 2016:822 med instruktion för Statistiska 
centralbyrån) ansvarar SCB för att utveckla, 
framställa och sprida officiell statistik och 
annan statlig statistik samt för att samordna 
systemet för den officiella statistiken. SCB 
har enligt instruktionen även till uppgift att 
bl.a.: 

* vara nationell statistikbyrå med den 
innebörd som anges i Europaparlamentets 
och rådets förordning (EG) nr 223/2009, i 
lydelsen enligt Europaparlamentets och 
rådets förordning (EU) 2015/759, 

* utföra de uppgifter gällande årsrapporter 
som Sverige har enligt artikel 11.4 i Europa-
parlamentets och rådets förordning (EG) nr 
223/2009, 

* göra långsiktiga prognoser inom arbets-
marknads-, befolknings- och utbildnings-
området, 

* vara nationell koordinator för Interna-
tionella valutafondens gemensamma 
datastandard i Sverige. 

SCB ska inom ramen för sin statistikverk-
samhet utföra uppdrag åt andra myndighe-
ter, i den utsträckning som myndigheten har 
tillgängliga resurser för det. Uppdrag som 
rör officiell statistik ska prioriteras. SCB får 
inom ramen för sin statistikverksamhet även 
åta sig uppdrag från andra uppdragsgivare 
än myndigheter. SCB får bedriva sådan tjän-
steexport som är direkt kopplad till myndig-
hetens uppgifter. 

Enligt regleringsbrevet är det övergri-
pande målet med verksamheten att produ-
cera officiell statistik av god kvalitet som är 
lättillgänglig för användarna.  

#Tydligare samordningsroll 

Den nya instruktionen innebär att SCB får en 
tydligare samordningsroll och ett större an-
svar för uppföljningen av kvaliteten i hela 
systemet för den officiella statistiken. Rådet 
för den officiella statistiken får samtidigt en 
förändrad sammansättning och roll. 

#Samordning av den europeiska statistiken 

Den nya instruktionen innebär att SCB får en 
samordningsroll avseende den europeiska 
statistiken. Denna innebär ansvar för sam-
ordningen av utveckling, framställning och 
spridning av europeisk statistik. 

#Tre verksamhetsområden 

Resultatredovisningen i årsredovisningen är 
indelad i tre verksamhetsområden: Utveckla, 
framställa och sprida statistik, Samordning och 
internationellt statistiskt samarbete samt Tjän-
steexport. För respektive område redovisas 
verksamhetens prestationer i förhållande till 
mål och uppgifter enligt instruktion och reg-
leringsbrev. En beskrivning av hur SCB defi-
nierat sina prestationer återfinns i avsnittet 
Upplysningar om resultatredovisningen. Väsent-
liga insatser som görs för att myndigheten 
ska kunna vidmakthålla och utveckla verk-
samheten lyfts också fram. 

#Organisation 

Under 2016 fanns 14 avdelningar som var 
och en hade ett avgränsat ansvarsområde. 
Myndighetens arbetsordning reglerar fördel-
ningen av ansvar och uppgifter. Verksam-
heten var organiserad i två insamlingsavdel-
ningar, fyra ämnesavdelningar, en kommuni-
kationsavdelning, en processavdelning, en 
IT-avdelning och en utvecklingsavdelning. 
Vidare fanns en avdelning för internationell 
konsultverksamhet, en personal- och en 
administrativ avdelning samt en stab till stöd 
för myndighetens ledning. 