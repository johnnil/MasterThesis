#Rektor har ordet

#2016 – ett unikt år i Karolinska Institutets historia 

Varje dag går studenter och medarbetare till sina studier eller sitt 
arbete på Karolinska Institutet (KI) med målet att på ett avgörande  
sätt förbättra människors hälsa. Tack vare dem är KI ett internat- 
ionellt framgångsrikt medicinskt universitet. Vi utbildar studenter 
inom områden där samhället har stora utmaningar med att få till-
räckligt med personal. Vi bedriver, i nära samverkan med hälso-  
och sjukvården, framgångsrik forskning där Sverige och hela värl-
den står inför olösta frågor inom medicin, hälsa och samhälle. 

Karolinska Institutet har stor framgång i att attrahera forsk-
ningsanslag i konkurrens med andra lärosäten, till exempel fick 
KI mer än hälften av medlen i Vetenskapsrådets utlysning inom 
medicin och hälsa 2016. Men 2016 blev också året då vi expo-
nerades för brister i vår egen organisation, brister som lett till 
att enskilda kommit till skada. Under 2016 påbörjades därför 
åtgärder som inkluderar att vi kraftsamlar runt tre övergripande 
områden i vårt strategiska dokument Strategi 2018, KI:s inre liv 
(kultur, värdegrund, ledarskap), kvalitetsfrågor och organisa-
tionsfrågor. Därutöver görs insatser inom exempelvis regelverk 
och efterlevnad, både inom KI och i gränssnittet med till exempel 
Stockholms läns landsting (SLL).

#Experimenten, en dokumentär som gjorde skillnad

I början av 2016 sändes dokumentären Experimenten i SVT.  
Dokumentären lämnade ingen oberörd och tydliggjorde vikten  
av att regelverk och ett etiskt förhållningssätt tillämpas. Den  
synliggjorde också konsekvenserna av när detta inte görs.

#Forskningsfusk: Skadad trovärdighet och riskerad hälsa 

Under 2016 har KI initierat flera nya ärenden som gäller utred-
ning av misstänkt oredlighet i forskning. Av KI tidigare friade 
artiklar, där Paolo Macchiarini står som huvudförfattare, kommer 
att granskas på nytt och ytterligare artiklar kommer att utredas. 
Hur vi som lärosäte i fortsättningen hanterar misstänkt så kallat 
forskningsfusk är avgörande för vår trovärdighet, liksom för till-
liten till den medicinska forskningen och i förlängningen att vård 
baseras på korrekta forskningsresultat. Under 2016 har KI även 
inlett arbetet med att revidera och uppdatera tydliga och rättssäk-
ra rutiner för att förebygga, upptäcka och hantera forskningsfusk.

#Life Science-kluster i nya Hagastaden tar form

Visionen om ett världsledande Life Science-kluster i Hagastaden 
2025, som involverar aktörer från akademin, hälso- och sjukvården 
och industrin, är på god väg att förverkligas. Målet är att rekrytera 
och behålla studenter och medarbetare i en global konkurrens där 
utvecklingen går allt snabbare. En milstolpe under året var när 
delar av det nya Karolinska universitetssjukhuset togs i drift. Det 
nya sjukhuset ger KI unika förutsättningar att tillsammans med 
Stockholms läns landsting bedriva och utveckla utbildning,  
klinisk forskning och innovation. På KI pågår arbetet med plane-
ring av flytten av stora delar av verksamheten till nya byggnader, 
bland andra Biomedicum och BioClinicum (U2-huset) i Solna 
samt Framtidens laboratorium och forskningshuset Neo på  
campus Flemingsberg. Det är en historisk förändring som rör 
cirka 60 procent av vår verksamhet och som ska vara fullt genom-
förd 2019.

#Utbildningsverksamheten utvecklas

De specialistsjuksköterskeinriktningar som tidigare fått omdömet 
bristande kvalitet i Universitetskanslersämbetets (UKÄ) utvär-
dering fick under 2016 omdömet hög kvalitet. Därmed är alla av 
UKÄ utvärderade examina på KI nu godkända. Under året har 
omorganisationen av utbildningen fortskridit. Flera institutioner  
ansvarar nu för ett eller flera utbildningsprogram, ett ansvar som  
tidigare låg på styrelsen för utbildning. Därmed tydliggörs insti- 
tutionernas ansvar för utbildningens genomförande, kvalitet och 
forskningsanknytning. Att säkra verksamhetsintegrerat lärande 
med en hög kvalitet är en utmaning när sjukvården omorgani- 
seras. Inom ramen för det nya regionala ALF-avtalet, som 
implementerades under 2016, har en samverkansorganisation 
byggts upp med SLL samtidigt som parternas gemensamma 
ansvar för utbildningens genomförande tydliggörs. Styrelsen för 
utbildning har initierat en översyn av etikundervisningen på våra 
program samt även, i samverkan med SLL, initierat en förstudie 
av evidensbaserat kliniskt arbetssätt vid verksamhetsintegrerad 
utbildning.

#KI inviger sin första utlandsetablering 

Att etablera verksamhet utomlands är en naturlig del av den 
pågående internationaliseringen av utbildning och forskning där 
vi konkurrerar om talanger och resurser. I oktober invigde KI ett 
forskningscentrum, Ming Wai Lau Centre for Reparative Medici-
ne i Hongkong, ett globalt nav för forskning och innovation som 
ger unika möjligheter för samarbete och kunskapsutbyte. Ming 
Wai Lau Centre kommer att bestå av två noder, en i Stockholm 
och en i Hongkong, och är helt finansierat av en donation. 
Centrumet kommer att bedriva grundläggande forskning med 
hjälp av tekniker som är relevanta för reparativ och regenerativ 
medicin. Ett av de primära målen är att utveckla ny kunskap och 
verktyg för att reparera skadad eller förlorad vävnad. 

#KI värnar forskning och integritet  

Inom EU pågick mellan 2012 och 2016 ett stort lagstiftningsarbete  
för att bland annat öka medborgarnas integritet genom skydd mot 
alltför långtgående registrering av personuppgifter. Många av de 
förslag till regelskärpningar som lades fram i det arbetet riskerade 
att kraftigt begränsa möjligheten till registerforskning. Experter 
från KI, tillsammans med bland annat andra aktörer i forskarsam- 
hället, lyckades efter hårt och enträget arbete få till ett resultat 
som är förenligt med både goda möjligheter till forskning och ett 
starkt integritetsskydd för individer. Men den del av arbetet som 
består i svensk följdlagstiftning återstår. Även där finns KI med 
och spelar en nyckelroll med erfarenhet och kompetens. Sverige 
har kanske världens främsta sådana forskningsregister och många 
forskningsgenombrott har registerstudier som en nyckelkompo-
nent. KI och Sverige spelar en världsledande roll i denna viktiga 
forskning.

#Det finns ett KI där alla bidrar till en högkvalitativ verksamhet

Under året avslutades projektet ett Sammanhållet kvalitetssystem. 
Målet är att implementera ett kvalitetssystem som ska bidra till 
kontinuerlig kvalitetsutvärdering, kvalitetssäkring och kvalitets-
utveckling av KI:s verksamhet utifrån tydliga, målrelaterade och 
mätbara kriterier med utgångpunkt i Strategi 2018. Tanken på ett 
sammanhållet kvalitetssystem återfinns också i regeringens forsk-
ningsproposition, ”ett mer sammanhållet system för kvalitetssäk-
ring som inkluderar högskolans hela verksamhet, bedöms kunna 
bidra till ökad koppling mellan forskning och utbildning”.

Vi utgår ifrån ett helhetsperspektiv – det finns ett KI där alla 
bidrar till helheten, och där våra kärnverksamheter forskning 
och utbildning är ömsesidigt beroende av varandra. Genom att 
målmedvetet arbeta med kvalitetsdrivna förbättringar ökar vår 
konkurrenskraft. 

#Tack! 

Starkt stöd och stor generositet har under det gångna året visats 
KI genom donationer och bidrag från privatpersoner, stiftelser 
och andra forskningsfinansiärer. För detta vill jag framföra ett 
varmt tack.

Ett stort tack även till alla medarbetare och studenter för stort  
engagemang under det gångna året. Tillsammans bygger vi fram-
tidens KI! 


#Studenterna har ordet

Medicinska Föreningen och Odontologiska Föreningen har under 
2016 fortsatt att jobba i enlighet med sina uppdrag som kårer vid 
Karolinska Institutet. Det har varit ett turbulent år på KI och vi är 
stolta över våra studentrepresentanters insats i studiebevakning-
en, som i år har haft fler utmaningar än någon hade trott i början 
av 2016. Kårernas arbete med representation i KI:s beredande 
och beslutande organ har i år medfört ökat arbete i och med 
den ovanligt stora mängden 
specifika bevakningsfrågor. 
Detta har bland annat rört 
rekryteringsfrågor centralt 
på KI och den nya organisa-
tionen för utbildningsansvar. 
Under året har ett nytt inter- 
nationaliseringsråd instiftats 
och i vakan av Macchiarini- 
ärendet välkomnar kårerna  
instiftandet av KI:s nya 
etikråd. 

Medicinska Föreningen och Odontologiska Föreningen har också varit en del i utveck-
lingen av de fysiska lärandemiljöerna. Under 2016 skedde denna 
utveckling främst vid campus Flemingsberg där de nya lärande-
miljöerna ”Staden” invigdes i januari och startskottet för reno- 
veringen av Alfred Nobels allé (ANA) 8, Framtidens Lab, gick i 
juni. Även arbetet med lokalerna på Alfred Nobels allé, 23 har 
fortskridit och de fysiska lärandemiljöerna på KI är bättre än 
någonsin. I och med detta arbete instiftades också en samver-
kansgrupp för de fysiska lärandemiljöerna under styrelsen för 
utbildning, där båda kårerna är representerade för att bidra till  
en fortsatt utveckling. Arbetsmiljödagen 2016 fokuserade på  
studenternas arbetsmiljö, något som kårerna varmt välkomnade 
och båda kårerna deltog i paneldiskussionerna under dagen. Det 
var en angelägen dag då nya studier visar på framförallt ökad  
psykisk ohälsa bland studenterna, som i många fall är stress- 
relaterade. Vi hoppas att dagen kan fungera som en språngbräda  
i arbetet för studenternas arbetsmiljö, både psykisk och fysisk. 

Under året godkändes även omorganisationen av Odontologiska 
institutionen och Universitetstandvården vilket Odontologiska 
Föreningen varit delaktig i beredandet för. Vi kommer vara fort-
satt involverade i genomförandet av beslutet.

2011 infördes studieavgifter för studenter från länder utanför 
EU/EES. Under 2015 introducerades ett förslag för separat an-
tagning för den studentgruppen, som då skulle antas via en egen 
urvalsgrupp. Detta förslag motsatte sig kårerna. Vi såg en risk i 
att studieplatser öronmärks och tilldelas en studentgrupp på ett 
orättvist sätt. 2016 godkändes förslaget trots studenternas reser- 
vation och kårerna ämnar nu bevaka utvecklingen i frågan.

Kårerna har utöver ansvaret för studiebevakningen även 
ansvaret för studentlivet vid Karolinska Institutet och de studie-
sociala aktiviteter som ingår. Under 2016 har arbetet med KI:s 
mottagningsaktiviteter och samarbetet med kårerna kring detta 
fortskridit och båda kårerna har aktivt deltagit i de utredning-
ar som gjorts och pågår för välkomnandet.

Vi har tillsammans med 
högskolerådet i Flemingsberg 
utsett ett nytt gemensamt 
namn för vårt södra campus:  
campus Flemingsberg. Till-
sammans med övriga kårer 
vid lärosätena på campus 
Flemingsberg har vi arbetat 
för att höja den studiesociala 
miljön och gemenskapen på 
campus. Här har studenterna 
nu möjlighet att umgås över lärosätenas gränser och vi fortsätter 
samarbetet för att lyfta campus Flemingsberg.

Turbulensen under 2016 innebar utmaningar för kårerna men 
har också skapat utrymme till utveckling och nya tankebanor som 
kan föra Karolinska Institutet och dess studenter framåt.