#Rektor har ordet 

Ännu ett intensivt och intressant år har passerat och Mittuniversitetet har tagit steget in i sitt 
andra decennium som universitet. Vi verkar i en region med låg övergångsfrekvens från gym‐
nasiet till högre studier, men med ett ökande behov av utbildad arbetskraft hos regionens ar‐
betsgivare. Därför är det tillfredsställande att den utredning om universitetets regionala effekter 
som genomfördes under året visar att vi har stor betydelse för kompetensförsörjningen i reg‐
ionen. Mittuniversitetet står för hälften av tillskottet av nyutbildade akademiker i våra två län. 
Två år efter examen bor hälften av våra studenter kvar i regionen, vilket ger ett betydande till‐
skott i befolkning och arbetskraft, inte minst eftersom vårt utbildningsutbud bedöms överens‐
stämma med de dominerande branscherna i vårt område.   

Mittuniversitetet är tätt kopplat till omvärlden. Det gäller allt från regionens utvecklingsbe‐
hov till världspolitiska skeenden. De stora flyktingströmmar som nådde Sverige under 2015 har 
för Mittuniversitetets del bland annat lett till utbildningar och projekt för att tillvarata och ut‐
veckla den kompetens som de nyanlända har. Det är viktigt också för regionens utveckling. 

#Utbildning en angelägenhet för regionen 

En av de utmaningar och uppgifter vi som universitet delar med många andra är att verka för 
att ta tillvara de drivkrafter och den kompetens som finns hos alla nyanlända som tagit sin till‐
flykt till Sverige. För Mittuniversitetets del har denna strävan bland annat lett till ett nytt pro‐
jekt, Open Campus, i samarbete med Folkuniversitetet. Vi bedriver sedan tidigare den internat‐
ionella akademikerutbildningen Korta vägen tillsammans, upphandlade av Arbetsförmedlingen. 
Genom det nya projektet utvecklar vi formerna för inkludering och integration till att omfatta 
en rad projekt och aktiviteter för att utveckla och tillvarata kompetensen hos utlandsfödda. Det 
är en investering för framtiden både för vår region och för nyanlända som får en väg in i arbets‐
livet. I början av året startade ”Innanförskapsakademin”, ett utbildnings‐ och utvecklingspro‐
gram för att etablera arbetslösa ungdomar och nyanlända på arbetsmarknaden. Initiativet är 
startat av det kommunala bostadsbolaget Östersundshem och genomförs i samverkan mellan 
företag och myndigheter. Forskare vid Mittuniversitetet följer projektet och deltar i utbildning, 
genomförande och utvärdering. 

Under året beslutade Mittuniversitetet att starta en ny campusförlagd utbildning till förskol‐
lärare i Östersund med början hösten 2017, ett resultat av samarbetet mellan universitetet, Reg‐
ion Jämtland Härjedalen och Östersunds kommun. Utbildningen finns sedan tidigare i Västern‐
orrland, men behovet av förskollärare är stort och utbildningen efterfrågad även i Jämtland.  

Inom ramen för utbildningsstrategin har vi arbetat vidare med både arbetslivsanknytning 
och med att utveckla miljöerna för lärande, teknikstöd och pedagogisk utveckling. Inte minst i 
årets nybyggnationer på Campus Sundsvall har vi utvecklat de informella lärmiljöerna för stu‐
denterna. Detta är en förutsättning för det levande campus vi vill ha.   

#Forskningsmedel för nya innovationer 

Mittuniversitetet satsar i enlighet med universitetets forskningsstrategi totalt 100 miljoner kro‐
nor under en treårsperiod i olika utvecklingsaktiviteter. Medlen har bland annat gått till att fi‐
nansiera ämnesforskning kopplad till de stora utbildningsuppdragen inom professionsutbild‐
ningarna, till att kvalitetssäkra forskningsansökningar och till satsningar på meriteringspro‐
gram för forskare, något som också innebär att vi säkrar kompetensförsörjningen av framtida 
forskningsledare.  

Den externa finansieringen har åter ökat. Det var väntat i och med den nya programperi‐
oden för de europeiska strukturfonderna, men inte desto mindre glädjande.  
I slutet av 2015 utlyste vi genom holdingbolaget Miun Holding AB forskningsmedel till 
forskningsdriven innovation. Totalt 22 ansökningar kom in och av dessa valde holdingbolaget i 
början av året åtta idéer att satsa vidare på. Utlysningen visar en ny väg att öka inflödet av idéer 
från universitetets forskare, idéer som kan komma till samhällsnytta.  

I början av året fick universitetet en mångmiljondonation, något som lade grunden till en 
forskningsstiftelse som ska främja forskning vid två av universitetets forskningscentrum. I en 
första omgång fördelades medel ut till fyra olika projekt vid Sports Tech Research Centre och 
Nationellt vintersportcentrum.  

#Samverkan på olika nivåer 

För Mittuniversitetet är samverkan ett naturligt inslag på olika nivåer i verksamheten. Våra ut‐
bildningar har arbetslivsanknytning genom verksamhetsförlagd utbildning, gästföreläsningar, 
mentorskap, studiebesök och examensarbeten. Kompetenskontrakten med olika arbetsgivare i 
regionen bidrar till detta. Större delen av vår samverkan sker i vår utbildnings‐ och forsknings‐
verksamhet. I de förstärkta utbildningssatsningarna inom vård, skola och omsorg utgör samar‐
betena med skol‐ och vårdhuvudmän viktiga inslag inte bara i den verksamhetsförlagda utbild‐
ningen, utan även i utvecklingen av ämnesforskningen inom respektive område.  

På liknande sätt präglas ämnesforskningen av nära samverkan med olika aktörer. Inte minst 
forskningsverksamhet i anslutning till skola, vård och omsorg har utvecklade och nära samar‐
beten med respektive sektor. Universitetets centrumbildningar har nära relationer till företag 
och andra organisationer i regionen, riket och internationellt.  

Mittuniversitetets samverkansavtal med Östersunds, Sundsvalls och Härnösands kommun 
syftar till att stärka och utveckla det regionala samarbetet.  

#Intern utveckling för att möta framtiden 

Under 2016 omlokaliserades verksamheten i Härnösand till Sundsvall, ett beslut som fattades 
2013 och som var en nödvändighet för att kunna höja utbildningskvaliteten genom att samla 
studenter och lärare. På sikt syftar omlokaliseringen också till att åstadkomma en större och ri‐
kare miljö för forskare. I och med flytten av verksamheten i Härnösand har vi kunnat utöka vårt 
campus i Sundsvall med fler och modernare lokaler.   

Av betydelse för universitetets utveckling är också arbetet med jämställdhet, lika villkor, 
kompetensförsörjning, arbetsmiljö och många andra delar. Det gemensamma visionsarbetet 
Miun 2025 har pågått intensivt sedan hösten 2015 och kommer att slutföras i början av 2017. 
Förhoppningen är att det ska utgöra en utgångspunkt för universitetets framtidsarbete.  
I och med utgången av året slutade Anders Söderholm som rektor, efter nästan tio år på pos‐
ten. Vår nye rektor, Anders Fällström, kommer att tillträda under första delen av 2017. Jag 
ser fram emot en fortsatt utveckling av Mittuniversitetets verksamhet och ett givande samarbete med honom.


#Utbildning på grundnivå och avancerad nivå 

Antalet helårsstudenter var ungefär lika många som föregående två år, omkring 7000. Helårs-
prestationerna ökade något och genomströmningen blev därför en procentenhet högre än före-
gående år, 82 procent. Regeringens intention att bygga ut utbildningar till bland lärare, sjukskö-
terska och ingenjörer har gett resultat i form av fler programnybörjare och helårsstudenter på de 
flesta av dessa utbildningar. Antalet examina har sjunkit jämfört med 2015. Andelen högsko-
lenybörjare från regionen som började vid Mittuniversitetet ökade, efter att under flera år ha 
minskat. Övergången till högre studier har fortsatt minska bland regionens män, men har ökat 
något bland kvinnorna.  

#Utbildningsuppdraget 

Under 2016 var antalet helårsstudenter (hst) drygt 7000, ungefär lika många som föregående år, 
se tabell 1. Inga större förändringar kan noteras, vare sig inom anslagsfinansierade utbildningar 
eller bland särskilda uppdrag. Nivån på utbildningsproduktionen ligger i linje med Mittuniver‐
sitetets takbelopp för utbildning på grundnivå och avancerad nivå.  

Antalet registrerade individer ökade med närmare 600 personer, från att året innan ha mins‐
kat lika mycket. Merparten av ökningen skedde inom fristående kurser.  

#Avräkning mot anslag 

Mittuniversitetet får i likhet med andra lärosäten ersättning för grundutbildning i relation till 
hur många studenter som registrerar sig och till hur många högskolepoäng studenterna preste‐
rar. Anslaget ges som ett takbelopp. Utrymmet för fullt finansierad produktion utgörs av takbe‐
loppet samt eventuell sparad överproduktion och anslagssparande från tidigare år.  
Värdet av antalet helårsstudenter (hst) och helårsprestationer (hpr) var drygt 529 miljoner 
kronor under 2016, inkluderande helårsprestationer från december 2015 som inte redovisades 
vid föregående avräkning. Takbeloppet var knappt 519 miljoner kronor. 

Det innebär att lärosätet under 2016 har haft en överproduktion till ett värde av drygt 10 miljo‐
ner kronor. För sjunde året i rad har universitetet haft en produktion som ligger över eller nära 
takbeloppet. Det innebär också att Mittuniversitetet åter har överskridit den gräns för sparad 
överproduktion på tio procent av takbeloppet som kan överföras till kommande år. Universite‐
tet kan därför inte få ersättning för hela den anslagsfinansierade utbildningsverksamheten un‐
der 2016. Takbeloppet medför alltså en begränsning av lärosätets utbildningskapacitet och ex‐
pansionsmöjligheter. 