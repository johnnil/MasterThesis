#Generaldirektörens inledning 

Under verksamhetsåret 2018 har vi bedrivit ett stort antal projekt. Totalt har 
vi publicerat 13 analysrapporter och 1 promemoria. Våra tre övergripande 
analysområden under 2018 har varit:

* en personcentrerad vård och omsorg som utgår från patienternas och
 brukarnas förutsättningar, behov och resurser
* en jämlik vård och omsorg utan omotiverade skillnader
* effektiva vård- och omsorgssystem för en god vård och omsorg.

I arbetet har myndighetens strategiska plattform varit vägledande, till exempel i 
insatserna med att utveckla verksamhetsstyrningen och projektstyrningsmodellen. 
Under året har vi har också börjat tillämpa ett uppföljningsramverk som 
syftar till att följa upp verksamheten och synen på vårt bidrag externt och 
internt. Vidare har vi under året bedrivit ett omfattande arbetsmiljöarbete, 
infört ett nytt ekonomistyrningssystem och arbetat med implementering av 
dataskyddsförordningen.


#Myndigheten för vård- och omsorgsanalys

#MYNDIGHETENS UPPGIFTER OCH INRIKTNING 

Myndigheten för vård- och omsorgsanalys (Vårdanalys) uppgift enligt förordningen 
(2010:1385) med instruktion för Myndigheten för vård- och omsorgsanalys 
(instruktion) är att ur ett patient-, brukar- och medborgarperspektiv följa upp och 
analysera verksamheter och förhållanden inom hälso- och sjukvård, tandvård och 
omsorg. 

Vårdanalys ska enligt 2 § 
* följa upp och analysera vårdens och omsorgens funktionssätt,
* effektivitetsgranska statliga åtaganden och verksamheter, samt
* inom sitt verksamhetsområde bistå regeringen med underlag och 
rekommendationer för effektivisering av statlig verksamhet och styrning.

Vårdanalys har även till uppgift enligt 3 § att
* kontinuerligt utvärdera sådan information om vården och omsorgen  
som lämnas till den enskilde, i fråga om informationens innehåll, kvalitet, 
ändamålsenlighet och tillgänglighet,

* på regeringens uppdrag bistå med utvärderingar och uppföljningar av  
beslutade eller genomförda statliga reformer och andra statliga initiativ, samt

* inom sitt verksamhetsområde bedriva omvärldsbevakning och genomföra
internationella jämförelser.

Sedan den 1 oktober 2018 gäller även, enligt 3 a §, att myndigheten i sitt arbete enligt 
1–3 §§ ska inkludera ett jämställdhetsperspektiv där det är möjligt.

Myndighetens uppgifter är, som framgår av formuleringarna, breda och öppna. 
Samtidigt är våra resurser små i jämförelse med de sektorer vi ska följa upp och 
analysera. Det innebär att vi återkommande behöver uppdatera vår strategiska 
inriktning för att stärka våra möjligheter att uppfylla uppgifterna och skapa mesta 
möjliga nytta för våra målgrupper. Följande bild sammanfattar myndighetens 
strategiska plattform.

Myndighetens verksamhet är indelad i verksamhetsområden som beslutas av styrelsen 
i arbets- och delegeringsordningen. Dessa verksamhetsområden är: 

*Verksamhetsområde 1: Egeninitierad analys och granskning  
(Tidigare Analys och granskning)

*Verksamhetsområde 2: Regeringsuppdrag (Tidigare Utvärdering och  
uppföljning till följd av särskilda regeringsuppdrag)

*Verksamhetsområde: 3 Kommunikation och externa relationer

*Verksamhetsområde 4: Juridik, ekonomi och administration

#ORGANISATION

Vårdanalys är en styrelsemyndighet. Under året bestod styrelsen av: 
* Anders Anell (ordförande, under hela året)
* Håkan Ceder (under hela året, under perioden 29 maj–29 aug även vice ordförande)
* Jean-Luc af Geijerstam (generaldirektör under perioden 1 sept–31 dec 2018)
* Eva Fernvall (under hela året)
* Fredrik Lennartsson (generaldirektör under perioden 1 jan–28 jan) 
* Titti Mattsson (perioden 15 feb–31 dec)
* Karin Nylén (tjänsteförrättande generaldirektör under perioden 5 jan–28 jan, 
vikarierande generaldirektör under perioden 29 jan–31 aug) 
* Karin Tengvald (under perioden 20 februari–28 maj och 30 aug–31 dec även vice 
ordförande)
* Hans Winberg (under perioden 12 apr–31 dec)

Styrelsen har under året haft 10 sammanträden. 
Kopplat till myndigheten finns, i enlighet med myndighetens instruktion, ett 
patient- och brukarråd. Patient- och brukarrådet utses av styrelsen och har enligt 
8 § i instruktionen till uppgift att identifiera och lämna förslag på angelägna 
områden för analys och granskning, samt att bistå myndigheten i arbetet med att 
identifiera patienters, brukares och medborgares behov av information. 

Patient- och brukarrådet har under året lämnat viktiga bidrag i arbetet med 
att ta fram analysplanen för 2019, kvalitetssäkrat och säkerställt patient-, brukar- 
och medborgarperspektivet i ett antal pågående projekt samt bistått i arbetet med 
att sprida resultatet av genomförda analyser och granskningar. 

Patient- och brukarrådet har under året haft sammanlagt 5 sammanträden. I 
bilaga 1 finns en lista över de ledamöter som har ingått i patient- och brukarrådet 
under året. 

Myndighetens kansli är uppdelat i avdelningen för analys och granskning 
samt staben. Avdelningen för analys och granskning ansvarar för att planera och 
genomföra egeninitierade analys- och granskningsprojekt samt regeringsuppdrag 
och består av tre enheter. Staben ansvarar för stödfunktionerna inom bland annat 
juridik, kommunikation, ekonomi, administration och lokalfrågor.