#VERKSAMHETSSTRATEGI

SGUs uppdrag är konkretiserat i form av en vision, strategiska mål och strategier 
för att nå målen. Verksamhetsstrategin belyser de utmaningar som Sverige står 
inför och definierar på vilket sätt SGU ska bidra till en hållbar samhällsutveckling. 
Innehållet i verksamhetsstrategin är levande och dynamiskt och uppdateras årligen 
genom uppföljning och omvärldsanalys. Strategin utgör grund för den årliga verk-
samhetsplaneringen och är ett stöd för prioriteringar på fem års sikt.

#Vision

#Geologi för ett hållbart samhälle

Sverige har en hållbar samhällsutveckling. Mark- och vattenområden används och 
utvecklas för de ändamål de är bäst lämpade. Mineralnäringen och andra natur-
resursbranscher är livskraftiga och ansvarstagande.

#Strategiska mål

*SGU visar vägen till hållbar användning av jord, berg och grundvatten i en 
föränderlig värld.

*SGU är ledande för ett hållbart nyttjande av landets mineralresurser, samt 
främjar hållbar tillväxt och företagande.

*SGU är en attraktiv, utåtriktad, effektiv och betydelsefull myndighet.

#Strategier
 
*Vi samverkar med viktiga aktörer.

*Vi använder digitala och innovativa lösningar.
 
*Vi fokuserar på samhällsnytta.

*Vi integrerar arbetet med hållbar utveckling.

*Vi ökar vår synlighet.

*Vi bidrar till lagstiftning och styrmedel.

*Vi deltar i forsknings- och innovationsprojekt.

*Vi utvecklar vårt ledarskap och medarbetarskap.


#Generaldirektören 
har ordet

Innovativa, samhällsnyttiga och öppna är ledorden i SGUs verksamhet och utgör vår värde grund 
tillsammans med den statliga värdegrunden. När du nu läser eller bläddrar i denna års redovisning så 
finner du många exempel på hur SGU arbetar och lever upp till denna värdegrund.

Att vara innovativa innebär att se möjligheter i nya 
idéer och arbetssätt, att uppmuntra kreativitet. Ibland 
kan det vara svårt för en myndighet med hänsyn tagen 
till alla rutiner och regelverk som behöver följas. Men 
det är en nödvändighet för att fortsatt kunna vara 
effektiva och motsvara samhällets och medarbetarnas 
förväntningar även framåt. Digitaliseringen ger här 
stora möjligheter. 

Ett exempel är projektet ”Marin kartering Hoburgs 
bank” där vi utvecklat nya innovativa arbetssätt för 
kartering och avancerad modellering. Med det nya 
arbetssättet automatgenereras digitala högkvalitativa 
och högupp lösta substrat- och habitatkartor över kom-
plexa marina miljöer. Informationen är av stor betydel-
se för utvecklingen av flera maritima näringar och för 
en ändamålsenlig havsplanering samt i internationellt 
havsmiljöarbete.

Att utgå från samhällsnytta innebär att vi prövar 
våra egna insatser i ett större sammanhang, där främ-
jandet av hållbar tillväxt och företagande samt ända-
målsenlig användning av jord, berg och grundvatten 
är vår bas. Vi samverkar tätt med andra aktörer och 
sprider aktivt vår kunskap och information i samhället. 

Ett bra exempel på det är våra intensifierade insatser 
för att säkra grundvattenresurser i särskilt utsatta om-
råden. Vi har utökat vår kartläggning både på marken 
och via helikopterburen geofysisk undersökning. Vi har 
byggt ut observationsnätet för mätning av grundvatten-
nivåer och vi har tagit fram bättre beslutsunderlag och 
prognoser tillsammans med SMHI.

Att vara öppna genomsyrar allt vi gör. Vi är öppna 
för insyn i vår verksamhet och öppna för andras behov. 
Vi välkomnar mångfald, åsiktsutbyte och dialog. Vår 
kunskap är synlig och tillgänglig för alla. 

Under året har vi bland annat börjat presentera vår 
månadsinformation om grundvattennivåer också via 
filmer på Youtube för att underlätta förståelsen och nå 
ut till fler. Den pågående digitaliseringen och publice-
ringen av allt mer information i form av öppna data är 
ett annat exempel. Under året ökade nedladdningen av 
öppna data med närmare 15 procent.

Jag konstaterar med stolthet att det varit ett 
framgångsrikt år för SGU. Satsningarna för att till-
godose behovet av omställningsmineral inte minst för 
batteriframställning, geologisk information för den 
digitala planprocessen och åtgärderna för att säkerställa 
tillgången på vatten, är några frågor som varit i fokus. 
Vi har här verkligen kunnat visa på samhällsnytta och 
en ökad efterfrågan av vår kunskap och kompetens. Vi 
har varit synliga för såväl våra direkta intressenter som 
för medborgarna i stort, vilket också möjliggjort en 
utökad dialog. Vi har lyckats slipa våra processer och 
vår förmåga att nyttja nya arbetssätt för att åstadkom-
ma mer. Vi har dessutom växt, fått in många nya både 
kompetenta och engagerade medarbetare vid våra olika 
kontor i landet.

Nu gäller det att fortsätta på den inslagna vägen, att 
vara innovativa, samhällsnyttiga och öppna!