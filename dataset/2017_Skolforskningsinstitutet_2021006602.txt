#Direktören har ordet

Under 2014 hade jag regeringens uppdrag att som särskild utredare förbereda inrättandet av ett 
skolforskningsinstitut. I avvaktan på att regeringen ska rekrytera en ny direktör för institutet har 
jag sedan 1 februari förmånen att upprätthålla rollen som vikarierande direktör för institutet. 

Det har varit spännande och roligt för mig att på detta sätt få fördjupa mig i det arbete som be-
drivs vid institutet och av dess professionella med arbetare. Även om jag inte varit ansvarig för 
verksamheten under 2017 är det därför med glädje jag undertecknat denna årsredovisning. 

#Uppdrag och organisation

2017 är det första år då Skolforskningsinstitutet redovisat resultat inom båda sina huvuduppdrag – att göra 
forskningssammanställningar för praktiknära användning samt att lysa ut och fördela forskningsbidrag till 
praktiknära skolforskning. Det är också första året då vi fullt ut kunnat utnyttja såväl förvaltningsanslaget 
och anslaget för forskningsfinansiering. Arbetet med att utveckla institutet och de metoder och modeller som 
används vid institutet har fortgått och kommer att fortgå.  

#Uppdrag

Skolforskningsinstitutet ska enligt sin instruktion (2014:1578) bidra till att de verksamma inom skolväsendet 
ges goda förutsättningar att planera, genomföra och utvärdera undervisningen med stöd av vetenskapligt 
underbyggda metoder och arbetssätt. Myndigheten ska bidra till goda förutsättningar för barns och elevers 
utveckling och lärande samt till förbättrade kunskapsresultat för elever. Skolforskningsinstitutet ska göra det­
ta genom att

* validera forskningsresultat inom området med avseende på kvalitet och relevans
* göra systematiska översikter och andra forskningssammanställningar med god vetenskaplig 
kvalitet och presentera resultaten på ett sätt som är användbart för de verksamma inom 
skolväsendet
* sprida forskningsresultaten och göra dem tillgängliga för de verksamma inom skolväsendet
* identifiera områden inom skolväsendet där relevant praktiknära forskning saknas
* utlysa medel för praktiknära forskning av högsta vetenskapliga kvalitet inom de områden där 
relevant sådan forskning saknas
* fördela medel till praktiknära forskning av högsta vetenskapliga kvalitet.