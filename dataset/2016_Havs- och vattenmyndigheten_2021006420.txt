#Generaldirektören har ordet

Efter drygt tre månader som generaldirektör på Havs- och vattenmyndigheten 
och en period av lärande kring allt det goda jobb HaV:s medarbetare gör till-
sammans med alla i Vattensverige och internationellt för att nå hållbar utveck-
ling hemma, i vår grannregion och på global nivå är det bra att se tillbaka på 
våra prestationer 2016 och ta avstamp inför 2017.  
 
Havs- och vattenmyndigheten arbetar med förvaltningen av vattenresurser 
”från källa till hav”. Vi vill bidra till det hållbara samhället genom att engagera 
alla grupper i samhället för att nå vår vision om ”Levande hav, sjöar och vatten- 
drag till glädje och nytta för alla”. Vattenresurser flödar genom de flesta sam-
hällsfunktioner och upprätthåller livsuppehållande ekosystem. Vattenresurser 
av god kvalitet och kvantitet är en förutsättning för hållbar ekonomisk tillväxt.  
 
Politiken betonar ansvarstagande för framtiden, för Sverige och för vår om-
värld och vikten av att vi moderniserar Sverige. Vägen dit kan vara att arbeta 
mot en cirkulär och biobaserad ekonomi. Det svenska miljömålssystemet och 
FN:s hållbarhetsmål visar vad vi ska nå med förvaltningen. Den adaptiva för-
valtningen HaV genomför måste bidra till dessa ambitioner.  
 
Viktiga processer under 2016 utgörs bland annat av avrapportering kring 
dialogen om vattenkraft och miljö 2012–2016 med förslag till färdplan för 
olika intressenter, utredning av möjligheter att påverka den interna närings-
belastningen, till exempel lokalt i övergödda vikar och fjärdar, vägledning för 
havs- och kustplanering och en färdplan för havsplaneringen, genomförande 
av planen för ett utökat skydd och förvaltning av marina områden däribland 
Bratten, restaurering av marina miljöer bland annat ålgräsängar, begränsad 
spridning av invasiva arter som amerikansk hummer, förberedelser för ett 
nytt system för fördelning av fiske samt ett nytt spårbarhetssystem för fisk och 
fiskprodukter inom ramen för EU:s gemensamma fiskeripolitik. Övervakning 
av miljötillstånd i vatten och hav är en grundläggande verksamhet för förvalt-
ningen. Under året har vi avrapporterat 16 regeringsuppdrag.  
 
Under 2016 har vi arbetat aktivt med förberedelser inför FN:s Havskonferens 
i juni 2017 med fokus på målet om att uppnå hållbara hav. På HaV ser vi detta 
som en mycket bra möjlighet att visa hur vårt arbetssätt från ”källa till hav” 
bidrar till att nå målet. Vi visar på sambanden till bland annat förorenings- 
problematiken som marint skräp och åtgärder i ett uppströmsperspektiv samt 
hur den svenska maritima strategin kan bidra till hållbar utveckling. Detta 
illustrerar bredden i HaV:s arbete från den vägledning vi ger till vattenmyndig-
heterna och till havsförvaltningen och vårt engagemang i regionala och globala 
konventioner.


#Havs- och vattenmyndighetens verksamhet

Havs- och vattenmyndigheten (HaV) är enligt myndighetsinstruktionen 
en förvaltningsmyndighet på miljöområdet för frågor om bevarande, 
restaurering och hållbart nyttjade av sjöar, vattendrag, hav och fisk-
resurserna.  

För att styra det arbetet är det vårt ansvar att verka för att uppnå  
generationsmålet och de 16 miljökvalitetsmål som riksdagen har 
antagit. Miljökvalitetsmålen definierar och sätter gränser för vad 
hållbart nyttjande innebär i praktiken. Vi har ett särskilt uppföljnings-
ansvar för tre av målen; Ingen övergödning; Levande sjöar och  
vattendrag; och Hav i balans samt levande kust och skärgård.   

I detta inledande kapitel beskriver vi våra utgångspunkter för  
planering och redovisning samt hur vi integrerar miljömålen i  
genomförandet av vår verksamhet. 

Kapitlet ger läsanvisningar till med tabeller som visar var i texten  
vi redovisar

*   exempel på åtgärder för att nå miljökvalitetsmålen
*   våra prestationer 
*   uppgifterna i instruktionen 
*   återrapporteringskraven i regleringsbrevet
*   regeringsuppdragen.

Kapitlet avslutas med en redovisning av fördelning av intäkter  
och kostnader.


#Planering och uppföljning 

Grunden för vår planering är vår verksamhetsstrategi och verksamhetsplan. 
För att möta den åtgärdsplan som HaV upprättat genom regeringsuppdraget, 
Uppdrag att analysera hur myndigheten ska verka för att nå miljömålen, är 
strategin fyraårig från och med 2017. Verksamhetsplanen är årlig och pekar ut 
aktiviteter och leveranser. Dessa planeringsdokument ligger sedan till grund 
för enheternas planering, där vi planerar all vår tid, ut på medarbetarnivå.

#Verksamhetsstruktur

Vi har delat in vår verksamhet i sex verksamhetsområden:

* Kunskapsuppbyggnad

* Havs- och vattenförvaltning

* Havsplanering

* Fiskförvaltning

* Internationellt utvecklingssamarbete

* Administration och intern service

Dessa områden är sedan nedbrutna i verksamhetsprocesser. Verksamhets-
strukturen utgör också grunden för innehållsförteckningen i årsredovisningens 
resultatredovisning.

#Åtgärder och andra insatser för miljömålen

HaV deltar i Miljömålsrådet tillsammans med övriga myndigheter och identi-
fierar samarbeten som på sikt kan leda till åtgärder för att snabbare nå mil-
jömålen. Myndigheten leder genomförandet av tre samverkansåtgärder med 
deltagande av totalt cirka tio andra myndigheter. HaV deltar i tio samverkans-
åtgärder som andra myndigheter leder.  
 
Vi har analyserat vilka miljökvalitetsmål och delar av generationsmålet som 
är relevanta för vår verksamhet. Analysen redovisade vi till regeringen den  
1 mars. Sju av riksdagens 16 miljökvalitetsmål har direkt anknytning till vatten. 
Vi har upprättat en plan med åtgärder. Planen togs fram integrerat med HaV:s 
övergripande planeringsprocess och har under hösten utgjort ett viktigt under-
lag till vår verksamhetsplanering.  
 
Genomförandet av åtgärder och insatser för att nå miljömålen redovisas i 
tabell. Åtgärder och insatser har sorterats in under det miljökvalitetsmål som 
bedömts mest relevant, även om många åtgärder och insatser bidrar till att nå 
flera miljökvalitetsmål.