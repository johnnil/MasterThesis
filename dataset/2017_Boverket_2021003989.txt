#GD har ordet 
 
För att samhället ska kunna fungera och utveck-
las behöver människorna som lever där känna att 
de är delaktiga. Hur du bor och hur du tas emot i 
den byggda miljön – har betydelse för känslan av 
delaktighet – och är dessutom en viktig fråga för 
demokratins utveckling. 

Boverkets frågor är i hetluften, och det har varit högt 
tempo sedan jag tillträdde som generaldirektör på Bo-
verket under sommaren. Vi är en myndighet som job-
bar med frågor inom ett brett fält och de märks, men 
det är i synnerhet en fråga som under en längre tid varit 
högst på agendan. Den handlar om hur vi ska kunna få 
fram väldigt många hållbara bostäder både i det korta 
och i det långa perspektivet. 

När vi bygger och förändrar samhället måste vi planera 
och använda våra resurser på ett effektivt sätt. I det 
sociala perspektivet handlar det om att få fram fler 
bostäder och se till att det samhälle vi bygger inklude-
rar alla. Samtidigt måste vi också tänka på hur vi kan 
minimera belastningen på vår miljö. Detta har varit 
viktiga frågor att hantera under 2017. 

Upp emot 600000 bostäder behövs fram till 2025. Men 
hur många av dessa som ska vara helt nya bostäder och 
hur många som kan skapas inom befintligt bestånd 
genom ombyggnad, är en annan fråga. Här krävs olika 
lösningar.  

Under året har Boverket bland annat fortsatt arbetet 
med att effektivisera planprocessen. Det gäller bland 
annat att försöka minska den långa tiden i planproces-
sen, med många överklaganden. Vi har också arbetat 
med att se över vårt regelsystem i stort och att planera 
för digitaliseringsutvecklingen och vårt sätt att se på 
regelsystemet.  

Mellan 2016–2017 har Boverket satsat mycket tid och 
gjort riktade insatser vad gäller stöd och bidrag. Bo-
verket har arbetat för att hanteringen kring stöden fun-
gerar och att de har efterfrågats av målgrupperna ge-
nom riktade informationskampanjer för att stöden ska 
få den spridning och verkan som är avsikten.  

Jag har också funderat mycket på hur vi kan arbeta mer 
innovativt och att regelverken på sikt i en högre ut-
sträckning ska tillåta och stödja innovation, mångfald 
och flexibilitet. 

I Boverkets roll ingår att arbeta för och utveckla förut-
sättningar för den byggda miljön. Det gör vi genom en 
god planering, med koppling till infrastruktur och an-
nan samhällsservice, så att staden byggs för att inklu-
derar alla. Det återspeglas i delar av de uppdrag Bover-
ket har arbetat med under året. 

Kommunerna är de som i huvudsak ska realisera pla-
nerna för medborgarna och här har Boverket fungerat 
som stöd i processen, med kunskapsunderlag, regler 
och vägledningar.   

Boverkets frågor berör hela samhället, vilket betyder 
att vi haft dialog med många aktörer under året genom 
olika uppdrag och nätverk, inom industrin, länsstyrelse, 
kommunerna och med olika boende- och byggorgani-
sationer. Boverket har kommunicerat genom webbse-
minarier och digitala möten. Spännande är att vi ser att 
det har effekt, att de digitala verktygen ökar möjlighet-
en för fler att vara med och ta del av den kunskaps-
spridning som vi vill nå ut med. 

Eftersom ”ständig förändring är ett konstant tillstånd”, 
behöver myndigheten vara aktiv i förändringsarbetet. 
Under hösten 2017 meddelade regeringen att Boverket 
får en betydande anslagsutökning och därmed fler 
uppdrag. Därför har ett arbete påbörjats internt med att 
ställa om organisationen. Det handlar mycket om att 
skapa ett bra arbetsklimat och att se till att det finns en 
levande dialog.  


#Vårt uppdrag 
 
Boverket är en förvaltningsmyndighet som enligt 
förordning (2012:546) med instruktion för Bo-
verket ansvarar för frågor om byggd miljö, hus-
hållning med mark- och vattenområden, fysisk 
planering, byggande och förvaltning av bebyg-
gelse, boende och bostadsfinansiering. Myndig-
heten ansvarar också för den centrala administ-
rationen av statliga stöd och bidrag inom sitt 
verksamhetsområde. 

Boverket ska även verka för kunskapsspridning inom 
sektorsområdet, följa miljömålet God bebyggd miljö 
och vara aktiv i internationellt arbete inom sektorsom-
rådet. 

Grunden för myndighetens arbete är plan- och byggla-
gen (2010:900), delar av miljöbalken och lagen 
(2000:1383) om kommunernas bostadsförsörjningsan-
svar, även kallad bostadsförsörjningslagen. 

#BOVERKETS MÅLSTRUKTUR  

Valet av fokusområden grundar sig på en samlad bild 
av hur Boverket ser på sina största utmaningar och hur 
myndigheten bäst kan arbeta för att göra så stor nytta 
som möjligt för samhället.  

Boverket har delat in sin verksamhet i tre övergripan-
defokusområden: 

* städer 

* boende 

* byggnader. 

Varje fokusområde styrs genom ett långsiktigt, strate-
giskt mål. Vi arbetar aktivt med att uppfylla de strate-
giska målen inom Boverkets fokusområden och bidrar 
därigenom till att uppfylla regeringens politik. Bover-
kets strategiska mål är i sin tur indelade i årliga etapp-
mål som vi följer upp verksamheten emot. 

Fokusområdena utgår från lagar, förordningar och 
EU:s rättsakter och är sammanfattningar och tolkningar 
av de mål som formulerats av regering och riksdag, 
samt dialog med Boverkets intressenter.  

Hållbarheten genomsyrar allt vårt arbete. De tre fokus-
områdena är sammankopplade via hållbarhetsdimens-
ionerna; ekonomisk, social och ekologisk hållbarhet. 

Boverkets styrmodell tar även avstamp i myndighetens 
värdegrund, regler respektive kunskap.