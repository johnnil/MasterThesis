#Förord

Vetenskapsrådet har en stor och viktig uppgift som 
finansiär av forskning. Finansieringsprocessens vikti-
gaste komponenter är öppna utlysningar, konkurrens 
mellan forskare och forskningsidéer samt en sakkun-
nig, öppen och oberoende granskning. Resultatet är 
beslut om forskningsbidrag till landets mest fram-
stående forskare inom samtliga vetenskapliga områ-
den. Årsredovisningen ger en utförlig beskrivning av 
processen samt presenterar statistik om utfallet av 
bidragsbesluten.

En annan av Vetenskapsrådets huvuduppgifter är 
att ge underlag och råd till regeringen i forsknings-
politiska frågor. Ett exempel på det är det omfat-
tande analysarbete vi genomförde inför den forsk-
ningspolitiska propositionen som kom i november. 
Stora delar av Vetenskapsrådets underlag åberopas 
i propositionen tillsammans med ett antal forsk-
ningssatsningar som tillkommit på Vetenskaps- 
rådets förslag. 

Ett nytt inslag i de underlag som vi har tagit fram 
under 2016 är Forskningsbarometern. Den ger en 
relativt detaljerad beskrivning av svensk forskning 
och hur denna står sig i internationell jämförelse. Vi 
kommer att utveckla Forskningsbarometern, som vi 
vet är efterfrågad både inom det svenska forsknings-
systemet och internationellt, ytterligare under 2017.

Mycket av det arbete som bedrivs vid Vetenskaps-
rådet har en internationell prägel. Vi samarbetar 
kring gemensamma utlysningar, kommunikations-
insatser och nätverk med myndigheter och organi-
sationer i våra nordiska grannländer, inom eu och 
med länder som ligger betydligt längre bort – i år ex-
empelvis Tanzania och Indien. Inte minst eu-samar-
betet är intensivt. Förutom som forskningsfinansiär 
deltar vi också i en administrativ roll, till exempel 
som ansvarig för sekretariatet för Joint program-
ming inom området antibiotikaresistens. Det stora 
eu-engagemanget har lett till att vi har en medar-
betare stationerad i Bryssel. Det började på försök 
hösten 2015 och visade sig mycket värdefullt. 

Även Vetenskapsrådets ansvar för att planera och 
finansiera forskningsinfrastruktur innebär ett stort 
åtagande. Speciellt gäller detta stora infrastrukturer 
som max iv och snic. Den sistnämnda hanterar 
storskaliga beräkningar och lagring av data. max iv 
invigdes den 21 juni 2016 och är en av världens ledande 
anläggningar för forskning med synkrotronljus. Sve-
rige är också värd för en stor internationell infrastruk-
tur, European Spallation Source (ess), som nu byggs i 
Lund i nära anslutning till max iv. Vetenskapsrådet 
hanterar delar av värdskapet samt genomför aktivite-
ter för att förbereda det svenska forskarsamhället för 
den forskning baserad på neutronspridning som ska 
utföras vid ess med start om cirka fem år. I det förslag 
till strategi för ess som Vetenskapsrådet tagit fram 
pekar vi på vilka möjligheter anläggningen innebär 
för forskare och näringsliv i Sverige. 

Den röda tråden i allt arbete som utförs vid Veten-
skapsrådet är att finansiera forskning av högsta veten-
skapliga kvalitet. Huvuddelen av den forskning som vi 
finansierar har karaktären av grundforskning, forsk-
ning som långsiktigt är av avgörande betydelse för 
samhällets utveckling. Om forskning ska komma till 
nytta måste resultaten nå ut. Idag finns ett starkt behov 
i samhället av vetenskapligt grundad kunskap. För att 
intressenter utanför forskarsamhället ska kunna ta del 
av den nya kunskap som forskningen genererar måste 
den kommuniceras på ett annat sätt än via vetenskapli-
ga publikationer. Den strategi för kommunikation om 
forskning och forskningsresultat som Vetenskapsrådet 
utarbetat drar upp riktlinjerna för detta arbete. 

Verksamheten vid Vetenskapsrådet bedrivs både 
löpande och i form av utvecklingsarbete. För att på 
bästa sätt införliva resultaten av utvecklingsarbetet i 
den löpande verksamheten har vi under 2016 utveck-
lat vårt strategiska arbete. Styrelsen har formulerat 
ett antal strategiska målsättningar och med utgångs-
punkt från dessa har ämnesråd, råd och kommittéer 
samt Vetenskapsrådets avdelningar utarbetat strate-
giska planer för de kommande tre-fyra åren. Dessa 
planer utgör underlag för de årliga verksamhetspla-
nerna och möjliggör för myndigheten att på lång sikt 
nå de strategiska målsättningarna. 

Med den centrala roll Vetenskapsrådet har i forsk-
ningssystemet följer ett stort ansvar. Vi är många som 
delar det ansvaret. Det är tacksamt – ja lustfyllt – att 
leda en verksamhet där det finns så mycket kompe-
tens, energi och kreativitet. 


#Kort om vetenskapsrådet

Vetenskapsrådet finansierar forskning och forsk-
ningsinfrastruktur inom universitets- och högskole-
sektorn. Myndigheten har även i uppgift att göra 
forskningspolitiska analyser, utvärdera forskning och 
ge regeringen forskningspolitiska råd samt att stödja 
och utveckla förutsättningarna för kliniska studier i 
Sverige. Dessutom kommunicerar Vetenskapsrådet 
forskningsresultat och arbetar för att stärka kommu-
nikationen om forskning samt finansierar Sveriges 
medlemskap i en rad internationella organisationer.

Vetenskapsrådet finansierar drygt en tiondel av 
lärosätenas forskning; bara de direkta statsansla-
gen står för en större andel. Myndigheten ger stöd 
till forskning av högsta vetenskapliga kvalitet inom 
samtliga vetenskapsområden. Till största delen 
handlar det om grundforskning. 

Att ägna sig åt grundforskning innebär att syste-
matiskt och metodiskt söka efter kunskap utan att 
det finns någon given tillämpning. Vetenskapsrådet 
menar att en omfattande och obunden finansiering 
av grundforskning via forskningsråden är nödvändig. 
Den behövs för att svensk forskning ska kunna bidra 
till kunskapsuppbyggnad och en fortsatt utveckling 
av de många områden som utgör en förutsättning 
för framgång inom mer specialiserade eller tilläm-
pade sammanhang. Grundforskning kommer ofta 
till användning inom områden som inte har gått att 
förutse och är basen för framtida innovationer och 
vetenskapliga landvinningar. Därför är den betydelse- 
full för samhällets utveckling och näringslivets kon-
kurrenskraft. 

En betydande del av Vetenskapsrådets finansiering 
består av stöd till vetenskapliga projekt där forskare själ-
va formulerat frågeställningar och utarbetat metoder 
för att besvara dessa. För att underlätta forskares karriär- 
utveckling och deras möjligheter att röra sig inom 
forskarvärlden ger myndigheten också karriär- och 
mobilitetsstöd. Dessutom finansieras forskningsinfra-
struktur, forskningsmiljöer, forskarskolor, olika former 
av samverkan samt medlemskap i internationella orga-
nisationer och större forskningsanläggningar (figur 1). 
För att kunna ge dessa forskningsstöd har Vetenskaps-
rådet flera olika anslag från regeringen (tabell a).

Vetenskapsrådets vision är att ha en ledande roll 
för att utveckla svensk forskning av högsta veten-
skapliga kvalitet och därmed bidra till samhällets 
utveckling. 

#År 2016 vid vetenskapsrådet 

På Vetenskapsrådet genomfördes 167 årsarbeten 2016. 
I kapitel 2, Resultatredovisning, beskrivs myndighe-
tens arbete under året. Några viktiga händelser under 
verksamhetsåret (med hänvisning till avsnitt i huvud-
text inom parentes):

* Under 2016 betalade Vetenskapsrådet ut sam-
manlagt 6,4 miljarder kronor i stöd till framförallt 
grundforskning inom samtliga vetenskapsområden 
och till forskningsinfrastruktur.

* 6095 ansökningar bereddes vid Vetenskapsrådet. 
Av dessa beviljades 1051. 

* Två nya former av karriärbidrag utlystes: etable-
ringsbidrag, som riktar sig till forskare med en 
doktorsexamen som är mer än två men högst sju år 
gammal, och konsolideringsbidrag, som riktar sig 
till forskare med en doktorsexamen som är mer än 
sju men högst tolv år gammal. 

* En ny typ av projektstöd, proof-of-concept, utlys-
tes inom området livsvetenskaper för att överbryg-
ga gapet mellan grundforskning och kommersiali-
sering av forskningsresultat. 

* Vetenskapsrådets Brysselkontor etablerades i nära 
samarbete med Vinnova, och beslut har även fat-
tats om att permanenta denna verksamhet.

* Vetenskapsrådets enhet för kliniska studier invig-
des i april 2016. Samarbetet Kliniska Studier Sve-
rige har bland annat resulterat i att webbplatsen 
www.kliniskastudier.se lanserades. En nationell 
konferens om kliniska studier, som kommer att bli 
ett årligt tillfälle till samverkan inom området, ar-
rangerades.

* Antal beredningsgrupper inom forskningens infra-
strukturer har minskats från fem till tre och delats 
in efter karaktären på infrastrukturerna i stället för 
som tidigare efter ämnesområde. De har också bytt 
namn till rådgivande grupper. Särskilda utskott för 
beredningsarbetet och för e-infrastrukturfrågor 
har inrättats. 

* En översyn av Vetenskapsrådets medlemskap i in-
ternationella infrastrukturorganisationer har in-
letts. 

* max iv-laboratoriet, som är den största investe-
ringen i nationell forskningsinfrastruktur som 
gjorts i Sverige, invigdes den 21 juni, och blev då 
en av världens ledande anläggningar för forskning 
med synkrotronljus.

* Ett förslag till strategi för att stimulera forskare 
och näringsliv i Sverige att använda European Spal-
lation Source, ess, samt att genomföra aktiviteter i 
detta syfte har tagits fram.

* Registerforskning.se, en nationell ingång för svensk 
registerbaserad forskning, lanserades. Via denna 
webbplats öppnades verktyget rut, Register Utili-
ser Tool, för testanvändare. rut ska göra det lättare 
att söka i svenska register och biobanker.

* Sunets nationella datakommunikationsnät har 
uppgraderats efter den upphandling av optiska fi-
bersträckor och utrustning som gjordes 2015. 

* Forskningsbarometern lanserades. Den beskriver 
tillståndet för svensk forskning och baseras på data 
om finansiella resurser, personal och resultat som 
tidigare inte funnits samlade. Forskningsbarome-
tern kommer att uppdateras regelbundet. 

* Nya ledamöter i Vetenskapsrådets styrelse och äm-
nesråd, i kommittén för utvecklingsforskning samt 
i rådet för forskningens infrastrukturer tillsattes. 

* I samarbete med suhf anordnades en konferens 
om infrastruktur för forskningsinformation i Sve-
rige (iffis). Konferensen vände sig till alla som 
producerar eller administrerar forskningsinforma-
tion och till dem som behöver uppgifter om och 
från svensk forskning. 

* Tyvärr inträffade ett tekniskt problem med bi-
dragsutbetalningar under året vilket innebar kraf-
tiga förseningar. Problemen identifierades och 
löstes under hösten, men utbetalningarna var inte 
helt i fas igen förrän i december.