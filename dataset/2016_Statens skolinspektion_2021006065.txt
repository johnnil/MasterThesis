#Generaldirektörens förord  
 
Under 2016 har Skolinspektionen på ett brett sätt fortsatt sin granskning och inspek-
tion av svenska skolor. Vi har många grenar att arbeta utifrån och i fokus är att hela 
tiden granska för att förbättra. Våra inspektörer är dagligen i kontakt med svenska 
skolor och huvudmän. Vissa besöker vi och andra skolor och huvudmän möter oss på 
andra sätt. Drygt hälften av grund- och gymnasieskolorna i Sverige, totalt nästan 3 800 
verksamheter, har på något sätt berörts av Skolinspektionens verksamhet under 2016. 
Under året har många viktiga undersökningar och utredningar presenterats på skol-
området. I flera av dessa refereras till Skolinspektionens granskningsresultat. Det är 
positivt att våra rapporter bidrar som underlag för diskussion och analys.  En ny 
PISA-undersökning har också kommit som glädjande nog visar bättre kunskapsresul-
tat än tidigare. De faktorer som mäter likvärdighet visar dock på en större spridning. I 
Skolinspektionens uppdrag ligger att bidra till goda kunskapsresultat och till en lik-
värdig skola.  Inte minst har vi en mycket viktig roll att uppmärksamma och agera när 
barn och elever inte får samma och likvärdiga chanser.  

Inom tillsynen granskar Skolinspektionen flera områden som är centrala för att elever 
ska få en god utbildning i en trygg miljö. Den nuvarande tillsynsmodellen är inne på 
andra året och den innebär att vi granskar djupare där det finns störst risk att elever 
inte når målen.  Under 2016 har vi fattat drygt 1 580 tillsynsbeslut, vilket är fler än 
förra året. Vanliga brister efter tillsyn finns främst när det gäller elevhälsa, rektors le-
darskap och särskilt stöd. Av våra samtliga beslut var 101 förenade med vite varav 89 
inom den regelbundna tillsynen och fem beslut innebar att skolor stängdes. 

Under året har vi publicerat drygt 20 övergripande rapporter om olika ämnen, 16 av 
dessa är kvalitetsgranskningar. Det är en stor ökning jämfört med tidigare år. Kvali-
tetsgranskningarna har bland annat rört hur skolor arbetar med elever med långtids-
frånvaro, arbetslivsanknytningen inom yrkesutbildningar och hur skolor arbetar med 
kränkningar på nätet. Större insatser för kvalitetsgranskning har varit möjliga främst 
genom resurser från det särskilda regeringsuppdrag som Skolinspektionen har inom 
förskolans område. Många verksamma i skola och förskola tar del av våra kvalitets-
granskningar och det finns ett stort intresse för våra webbinarier efter slutrapport.  

Under året som gått har vi i hög grad observerat undervisningen både i vår tillsyn och 
i våra kvalitetsgranskningar, vi har bland annat gjort 1 300 lektionsobservationer. När 
vi granskar undervisningen är det för att vi ska ha ett brett underlag för våra beslut. 
För oss handlar det om hur styrkedjan hänger ihop – huvudmannens styrning och 
rektors systematiska kvalitetsarbete ska synas även inne i klassrummet. 

Anmälningarna till Skolinspektionen fortsatte att öka under 2016. Den vanligaste orsa-
ken till att anmäla är kränkande behandling. Andra skäl att anmäla kan vara att ele-
ven inte får det stöd som hen har rätt till. Vi har fattat 4 808 beslut i inkomna anmäl-
ningsärenden, varav 1 440 varit kritikbeslut. Trots ett kraftigt ökat inflöde så har vi 
sett till att balanserna inte har ökat. I stort har vi klarat de mål vi satt upp för våra 
handläggningstider. Detta har byggt på att vi har systematiskt utvecklat och effektivi-
serat vår handläggning.  

Vi har fattat 296 beslut om tillstånd för nya skolor, vilket är en liten ökning jämfört 
med förra året. Under 2016 har vi även inom tillstånd utvecklat vår handläggning och 
analyserat vår tillståndsprövning.  

Flera uppgifter tyder på att skolor förbättrar och utvecklar sin kvalitet efter våra 
granskningar. Det är resultat som jag vill lyfta och som jag menar är viktiga. I post-
granskningsenkäter efter tillsyn 2016 svarar 73 procent av tillfrågade rektorer att det 
vi sett kommer att leda till ett förändringsarbete. Efter kvalitetsgranskning är motsva-
rande siffra än högre, 87 procent. Vi kan också se att skolor och huvudmän i mycket 
hög grad rättar de brister vi tagit upp i våra beslut. Efter de flesta uppföljningar vi 
gör, kan vi se att mycket har hänt på skolor som vi besökt. Vi har under 2016 startat 
projekt för att ytterligare försöka fånga hur våra granskningar tas emot och hur de bi-
drar till det lokala förbättringsarbetet. 

Omvärldens intresse för Skolinspektionen är fortsatt stort. Vår verksamhet uppmärk-
sammas ofta i media och under 2016 omnämndes Skolinspektionen i 8837 webbpubli-
cerade artiklar. Vi har deltagit i flera utåtriktade aktiviteter och evenemang och arran-
gerat Skolinspektionens dag för 2200 deltagare där vi fick mycket bra utvärderingsre-
sultat. Jag bedömer att vi under 2016 visat goda resultat, men vi strävar självklart efter 
att hela tiden utveckla vår verksamhet. Vi vill göra ännu mer för att hela skolan för-
bättras. Vi blickar nu framåt och planerar för en ny inspektionsmodell. Under 2016 har 
Skolinspektionen gjort en förstudie och vi har bland annat tagit utgångspunkt i 
OECD:s rapport ”Improving schools in Sweden”. Utvecklingsarbete kommer att fort-
sätta under 2017. I fokus är att vi än mer vill arbeta för god och bred återkoppling till 
de skolor vi granskar och därigenom ytterligare kunna bidra till kvalitetsutveckling.  

Jag är mycket nöjd med det samlade resultatet som Skolinspektionens medarbetare 
åstadkommit under 2016. 


#Statens skolinspektion 

Skolinspektionen redovisar, med denna årsredovisning, sitt åttonde hela verksam-
hetsår sedan starten i oktober 2008. I resultatredovisningsdelen redovisas jämförande 
information för tre år i följd, det vill säga 2016, 2015 och 2014. Viss information åter-
finns på fler ställen i årsredovisningen för att underlätta för läsaren.  

#Organisation 

Skolinspektionens kärnverksamheter bedrivs inom fem regionala inspektionsavdel-
ningar med stöd av ett huvudkontor bestående av en avdelning för verksamhetsstöd, 
en analys- och statistikavdelning, ett kommunikationssekretariat och en rätts- och till-
ståndsavdelning. Huvudkontorets avdelning för verksamhetsstöd innehåller enheter 
för ekonomi, HR, IT och kontorsservice respektive verksamhetsstyrning. Analys- och 
statistikavdelningen består av tre enheter – en för analys, en för ekonomisk gransk-
ning samt en för statistik. Rätts- och tillståndsavdelningen består av en rättsenhet och 
en enhet för tillståndsprövning samt ett kansli för Skolväsendets överklagandenämnd.  

Inom varje inspektionsavdelning finns två till tre enheter som arbetar med regelbun-
den tillsyn och kvalitetsgranskning. Vidare finns på varje inspektionsavdelning en en-
het som handlägger anmälningsärenden. 

BEO, Barn- och elevombudet, är en del av Skolinspektionen, men är samtidigt själv-
ständig i sitt beslutsfattande. ÖKN, Skolväsendets överklagandenämnd, är en egen 
myndighet som Skolinspektionen är värdmyndighet för.  