#Förord

Ett verksamhetsår vid Uppsala universitet är 
till ända. Trots flera hundra år av sprudlande 
verksamhet och innovativa idéer finns det inga 
tecken på avmattning. Med den här årsredo-
visningen visar vi det konkret. 

2018 var söktrycket till våra utbildningar 
fortsatt högt och Uppsala universitet hade 
flest behöriga sökande i landet. Våra interna-
tionella masterprogram fortsatte attrahera fler 
studenter – antalet antagna ökade under hös-
ten med nära 20 procent jämfört med 2017. 

Campus Gotland utvecklas vidare. Vi fira de 
fem år sedan samgåendet och har fler studen-
ter på campus än någonsin. Många internatio-
nella studenter har hittat till  Visby, där också 
forskningssatsningarna ökade. 

Arbetet med hållbar utveckling intensifiera-
des. Uppsala University Sustainability Initia-
tive (UUSI) sjösattes. Inom UUSI ska ett an-
tal mångvetenskapliga forskningsplattformar 
etableras. Vårt samverkansavtal med Uppsala 
kommun omarbetades för att sätta hållbar 
samhällsbyggnad i fokus.

I konkurrensen om medel från Vetenskaps-
rådets öppna utlysningar var 2018 ett framgångsrikt år. 
Från EU:s ramprogram Horisont 2020 beviljades 32 pro-
jekt och vi fick flera anslag från det europeiska forsknings-
rådet  European  Research Council (ERC).

Inom våra olika nätverk understryks universitetets roll 
i världen och under 2018 förberedde vi tillsammans med 
U4-nätverket och Tartu universitet en ansökan till pilot-
omgången av European Universities – en viktig strategisk 
satsning för att positionera oss i Europa. Året bjöd också 
på utvecklande möten inom internationaliseringsprojek-
ten Sasuf och Mirai, där vi samarbetar med andra svenska 
lärosäten för att stärka kontakterna med lärosäten i Sydaf-
rika respektive Japan. Vi hade representanter på konferen-
ser, möten och mässor i världens alla hörn och världen kom 
också till oss. FN:s generalsekreterare António Guterres 
besökte Uppsala i april för en välbesökt Dag Hammar-
skjöld-föreläsning.

Konsistoriet arbetade vidare med revideringen av uni-
versitetets arbetsordning. I den fastläggs de grundläggande 
principerna för universitetets ledning och styrning, där 
kollegialt ansvarstagande och starkt studentinflytande 
utgör självklara utgångspunkter. Ett annat viktigt arbete 
inleddes under året: en ny version av Mål och strategier 
för Uppsala universitet. Där ska vi ännu tydligare kunna identifiera strategiska utmaningar och områden där uni-
versitetet behöver flytta fram sina positioner. Projektet 
Utvecklingsplan 2050 analyserar förutsättningarna för 
universitetets framtida rumsliga struktur och fysiska ge-
staltning.

Men framtiden väntar inte. Redan under 2018 togs 
spadtag för utbyggnaden av Ångströmlaboratoriet. Bygg-
projektet omfattar 30000 kvadratmeter och målet är att 
förstärka den kreativa och tvärvetenskapliga miljön för 
forskning och utbildning inom naturvetenskap, teknik och 
IT. Det är det största byggprojekt som Uppsala universitet 
och Akademiska Hus någonsin gjort tillsammans. År 2020 
invigs Ångströms nya flygel och år 2022 den nya huvud-
byggnaden.

Med den här årsredovisningen lägger Uppsala universi-
tet ett händelse- och framgångsrikt 2018 till handlingarna.


#Sammanfattning

Uppsala universitet är ett fullskaligt, internationellt orien-
terat forskningsuniversitet som bedriver forskning och 
utbildning inom nio fakulteter organiserade i de tre veten-
skapsområdena humaniora och samhällsvetenskap, medi-
cin och farmaci samt teknik och naturvetenskap. Under 
2018 var i medeltal 7108 personer anställda vid univer-
sitetet.

Vetenskapsrådet, Knut och Alice Wallenbergs stiftelse 
samt EU var de största enskilda externa forskningsfinan-
siärerna för universitetet som helhet och Uppsala univer-
sitets andel av Vetenskapsrådets fria projektbidrag var 16 
procent. 

Antalet helårsstudenter var 24534. Antalet anslags-
finansierade studenter ligger på samma nivå som föregåen-
de år och antalet avgiftsbetalande studenter ökade jämfört 
med 2017. Vidare var antalet utresande studenter inom 
utbytesprogram det högsta på fem år, men antalet inre-
sande minskade. Det pågår ett kontinuerligt arbete med 
att anpassa utbildningens volym efter tilldelat  takbelopp. 
 Universitetet hade en underproduktion 2018, men den 
ackumulerade överproduktionen är 44 mnkr. Flera nya 
utbildningar är under utveckling och planeras att starta 
under de närmaste åren.

Inom utbildning på forskarnivå har antalet nyantagna 
doktorander stabiliserats efter att ha minskat i flera år och 
antalet doktorsexamina ligger fortsatt på en relativt hög 
nivå. Minskningen av antalet doktorander som skett de se-
naste åren har fortsatt under 2018.

Samgåendet mellan Uppsala universitet och Högskolan 
på Gotland firade 5-årsjubiluem under året. Campus Got-
land hade 2118 helårsstudenter och drygt hälften av dessa 
var campusstuderande. Under året har flera forskningspro-
jekt initierats, bland annat inom områdena hållbara besök 
(turism) och hållbar förvaltning av kulturarv. Vidare har 
sju nya programutbildningar startat, bland annat en socio-
nom- och en specialistsjuksköteutbildning.

Uppsala universitet bedriver samverkan inom olika om-
råden, regionalt, nationellt och internationellt. Uppsala 
universitet och GE Healthcare Life Sciences har under 
2018 slutit ett långsiktigt samverkansavtal som ger uni-
versitetets forskare möjlighet att testa biologiska processer i stor skala och studenterna erfarenheter av industriella 
processer. Universitetet deltog med ett femtiotal semina-
rier under Almedalsveckan.

Forskningsinfrastruktur är ett prioriterat område och 
Uppsala universitet koordinerar och deltar i både natio-
nella och internationella infrastrukturer. Inom forskning 
och utbildning har arbetet med att implementera rekom-
mendationerna från forskningsutvärderingen Kvalitet och 
Förnyelse 2017 fortsatt under året. Vidare har utveck-
lingsområden och åtgärder identifierats utifrån Universi-
tetskanslersämbetets och universitetets egna utbildnings-
utvärderingar. För att stärka kompetensförsörjningen har 
bland annat prefektrollen belysts och universitetet har 
ansökt om att få införa den europeiska stadgan Charter 
and Code.

Uppsala universitet har under året utökat sitt interna-
tionella samarbete i olika regioner i världen. Bland annat 
har verksamheten i Vietnam, där Uppsala universitet har 
ett kontor, utökats inom både forskning och utbildning. 
Universitetet har också deltagit i arbetet med att utveckla 
samarbeten med universitet i Sydafrika och Japan. U4-
nätverket, där Uppsala universitet ingår som ett av fyra 
europeiska lärosäten, hade 10-årsjubiluem under året. 
Nätverket kommer tillsammans universitetet i Tartu att 
ansöka om att bli pilotprojekt i EU-kommissionens sats-
ning på European Universities.

Verksamheten inom universitetet fortsätter att växa. 
Sett över en femårsperiod har omsättningen ökat med 
756 mnkr och var 7061 mnkr 2018. Myndighetskapitalet 
minskade precis som 2017 och det ekonomiska resultatet 
blev ett underskott om 61 mnkr. Det innebär att univer-
sitetet planenligt använder myndighetskapitalet. Under-
skottet härrör framför allt från forskning och utbildning 
på forskarnivå, med ett underskott om 72 mnkr. Utbild-
ning på grundnivå och avancerad nivå genererade ett 
överskott om 15 mnkr. Uppdragsutbildningen uppvisade 
ett nollresultat och uppdragsforskningen ett underskott 
om 4 mnkr. År 2017 redovisades ett underskott om 131 
mnkr vilket innebär en resultatförändring med 70 mnkr. 
För Uppsala universitet Holding AB redovisas ett negativt 
resultat om 0,3 mnkr. 
 
 
