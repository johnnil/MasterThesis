#Generaldirektören har ordet

Så var det dags att summera ett års intensivt arbete. Det är med både glädje 
och stolthet jag konstaterar att vi kunnat bidra till att göra konsumenternas 
vardag enklare och tryggare.

Under året har vi kunnat välkomna ett starkare 
konsumentskydd från lagstiftarens sida.  
I många år har vi fört fram behovet av stärkt 
skydd för konsumenterna vid telefonförsälj-
ning. Vi såg att många drabbades av aggressiva 
säljmetoder och framför allt var det äldre som råkade
illa ut. Missnöjet och misstron mot försäljarna var utbrett.
Till vår stora glädje fick vi så under 2018 nya regler som 
ger ett bättre läge för alla som blir kontaktade av 
telefonförsäljare. Kravet på skriftlig bekräftelse 
har, vad vi har kunnat se hittills, skapat ett bättre 
skydd för konsumenterna och förmodligen även 
gynnat bolag som värnar om goda kundrelationer. 
Vi hoppas att den positiva utvecklingen fortsätter.

En annan välkommen lagändring rör högkost-
nadskrediter, ofta kallade snabblån. Efter att 
många konsumenter under åtskilliga år drabbats 
av räntor och avgifter som fått skulderna att 
skena finns nu ett tak för både räntan och den 
totala kostnaden. Vi kommer att fortsätta att 
granska lånebolagens marknadsföring och av-
talsvillkor. Alltför många konsumenter befinner 
sig i en svår ekonomisk situation och riskerar 
att hamna allt djupare i skuld. Tillsammans med 
Kronofogdemyndigheten och Finansinspektionen, 
samt ett stort antal andra aktörer, har vi arbetat 
med uppdraget att öka samverkan och kunska-
pen om vilken hjälp som finns att få. Vår för-
hoppning är att vårt samlade arbete, tillsammans 
med ändringarna i konsumentkreditlagen, ska 
leda till en marknad som tar större hänsyn till de 
allra mest utsatta och att det stöd som samhället 
erbjuder når fram. 

Många resenärer råkar ut för förseningar och 
inställda flyg. Det finns ofta ersättning att få, men 
det kan vara snårigt att lista ut hur, för vad och i 
vilken omfattning. Som stöd för drabbade resenä-
rer har vi utvecklat Flygkalkylatorn. Att utveckla 
system som ger konsumenterna individualiserad 
hjälp är något vi tror starkt på och vill fortsätta 
att arbeta med. 

Vi har räknat ut vad misslyckade köp kostar 
konsumenterna, både i tid och pengar. Konsu-
mentskaderapporten visar att prislappen är 50 
miljarder årligen.

Vi vet att det ofta är svårt att vara konsument 
och våra vägledare är mycket uppskattade när de 
varje vardag ger i genomsnitt 400 konsumenter 
vägledning inom en lång rad områden. Konsu-
mentverket rymmer både upplysningstjänsten 
Hallå konsument och Konsument Europa. Vi har 
under året inlett arbetet att samordna tjänsterna 
så att konsumenterna ska slippa fundera på från 
vilket land de handlat en vara eller tjänst. Vi 
arbetar också med att korta väntetiderna och  
ge bästa möjliga service.

Konsumentombudsmannen, KO, har under 
2018 drivit en rad intressanta rättsprocesser. 
Bland annat har KO agerat mot företag som 
marknadsför sina tjänster på webbsidor som 
starkt liknar myndighetssidor och som därför 
har vilselett många. KO har också i flera fall tagit 
företag med vilseledande prissättning till domstol. 
Nyligen fick domstolen ta ställning i frågan om 
ordinarie priser och ständig rea, en fråga som 
berör nästan alla konsumenter. För att kunna 
samla in stora mängder data har vi utvecklat  
KO-boten, ett digitalt verktyg som hjälper oss  
att säkra bevisning vid marknadsföring på nätet. 

Tiden går fort och när vi skriver årsredovis-
ningen är det ett gyllene tillfälle att reflektera 
över det gångna året. Jag blir varm om hjärtat 
när jag minns de tackbrev vi fick i början av året 
från äldre skogsägare. Vi hade gjort den ovanliga 
åtgärden att skriva brev till runt 79 000 personer 
för att berätta om vilka rättigheter de har när de 
blir kontaktade av säljare på telefon eller hemma 
vid dörren. 

Under 2018 har myndigheten vuxit, nu är vi 
nästan 200 medarbetare och vi har tagit oss an 
nya uppdrag. Vi är glada över att ha fått förtro-
endet att verka inom en lång rad frågor. Varje 
medarbetare och varje insats gör skillnad. Tack. 


#Verksamhetsstyrning och resursfördelning

Med utgångspunkt i det konsumentpolitiska målet har Konsumentverket 
formulerat en vision ”Ett samhälle med medvetna och säkra konsumenter”. 
Visionen beskriver vår långsiktiga strävan att medborgarna ska ha förutsättningar 
att konsumera hållbart, såväl miljömässigt som socialt och ekonomiskt. Alla ska 
kunna göra medvetna val och inte råka illa ut när de köper varor och tjänster. 
Utifrån visionen har en verksamhetslogik utarbetats, se nedan.

Konsumentverkets uppdrag framgår av förord-
ningar, regleringsbrev och särskilda uppdrag. 
Utöver dessa är bland annat regeringens 
strategi för hållbar konsumtion och strategin 
för att motverka överskuldsättning viktiga att 
förhålla sig till. 

#Vår verksamhetsstruktur

Från 2017 har en ny verksamhetsstruktur  
införts vilket medför att årets resultat enbart  
kan jämföras med ett tidigare år. Avsikten är  
att strukturen ska behållas över tid. 

Verksamhetsområdena är den administrativa 
indelning som, så långt det är möjligt, samlar 
verksamhet mot primära målgrupper – konsu-
menter och företag. Dessutom finns kunskaps-
byggande som ett eget verksamhetsområde. 

Inom varje verksamhetsområde finns ett antal 
resultatområden som redovisas både i text och 
ekonomiskt i årsredovisningen. Indelningen i 
resultatområden bygger på det som är mest funk-
tionellt för respektive verksamhetsområde. Varje 
resultatområde består av ett antal aktiviteter. Som 
en del av Konsumentverkets verksamhetsstruktur 
finns också stödjande och verksamhetsstyrande 
delar. 

#Verksamhetsstyrning 

#Verksamhetslogik

En gemensam verksamhetslogik för Konsument-
verket infördes 2017. 

Effektmål finns fastställda för respektive 
verksamhetsområde och anger vilka effekter i 
samhället vi vill uppnå med verksamheten. 

För att kunna fastställa måluppfyllnaden på 
effektmålsnivå krävs en särskild effektutvärde-
ring och någon sådan har inte genomförts under 
2018. Vi mäter effekten genom att definiera ett 
antal resultatmål kopplade till varje effektmål. 
Resultatmålen är fristående från resultatområ-
dena. Ett resultatmål kan koppla mot mer än ett 
resultatområde och på samma sätt kan ett resul-
tatområde koppla mot fler än ett resultatmål.

Med hjälp av resultatmålen styr och planerar vi 
vår verksamhet. Hur väl vi uppnår våra resultat-
mål mäts delvis med hjälp av ett antal mätbara 
indikatorer som beslutas och målsätts inför 
verksamhetsåret. Arbetet för att nå resultatmålen 
omfattar också resultat som inte kan mätas med 
hjälp av indikatorerna men som på olika sätt och 
till stor del bidrar till om vi når vårt resultatmål 
eller ej. En sammantagen bedömning av hur väl 
vi uppnått resultatmålet görs därför i slutet av 
respektive resultatanalys. En övergripande analys 
av uppnådda effekter görs också inom varje verk-
samhetsområde.

En mer genomgripande översyn av verksam-
hetslogiken kommer att göras under inledningen 
av 2019,  delvis mot bakgrund av att kravet på 
prestationer ej längre kvarstår.

#Prestationer och prestationstyper

Enligt den terminologi som används av Ekono-
mistyrningsverket (ESV) i sin handledning för 
myndigheternas resultatredovisning består verk-
samhetens resultat av vad som har kommit ut 
från verksamheten (prestationerna) och vad dessa 
prestationer i sin tur har bidragit till (effekterna). 
Med resultat avses alltså både prestationer och 
effekter. I Konsumentverkets verksamhetslogik 
följs verksamhetens resultat upp med indikatorer 
både för prestationer och effekter.

För att i årsredovisningen beskriva verksamhet-
ens prestationer så som gällande regelverk (För-
ordning om årsredovisning och budgetunderlag) 
beskriver har Konsumentverket valt ut ett antal 
prestationer som, förutom att beskrivas i termer 
av kostnad, även lämpar sig att beskriva i termer 
av volym. Dessa benämner vi i årsredovisning-
en som prestationer. Det som i övrigt kommer 
ut från verksamheten, och som alltså också är 
prestationer i ESV:s terminologi, har vi grupperat 
ihop till så kallade prestationstyper. Enligt ESV är 
en prestationstyp en mindre grupp prestationer 
som har något gemensamt. I hög utsträckning har 
prestationstyperna skapats utifrån verksamhets-
strukturen. I årsredovisningen presenteras dessa 
prestationstyper i termer av total kostnad för 
prestationstypen. Verksamhetsberättelserna är att 
betrakta som en redovisning av prestationstyper-
na, men kan kompletteras med en lista över stora 
insatser under året. För att undvika begrepps-
förvirring använder vi där begreppet insatser  
i stället för prestationer.

#Verksamhetsplanering på kort och lång sikt

Under 2017 utvecklades vår strategiska planering 
till att också omfatta ett mer långsiktigt 
perspektiv som integreras med den med löpande, 
årsvisa verksamhetsplaneringen. Konsumentver-
kets utvecklingsarbete på kort och längre sikt 
ska ta utgångspunkt i och sättas i relation till de 
uppdrag vi har samt till de resultat vi vill uppnå 
för att identifiera vad vi behöver utveckla sett till 
verksamhet och förmåga. 

Arbetet har resulterat i att vi har ett avsnitt 
under respektive verksamhetsområde i vår 
verksamhetsplan som har ett mer långsiktigt 
perspektiv samt identifierat ett antal områden  
där större insatser behöver genomföras under  
en treårsperiod. 

#Vårt arbete med inriktning/prioriteringar 

Vi genomför i maj året innan ett nytt verksam-
hetsår ett genomgripande arbete för att identifiera 
vad vi under det kommande året och även i ett 
längre perspektiv behöver kraftsamla resurser 
kring vad avser utvalda konsumentproblem 
eller målgrupper. I ett kunskapsbyggande syfte 
presenteras ett antal underlag inför och under 
våra verksdagar där alla medarbetare deltar. 
Då sker även enhetsöverskridande grupp-
arbeten där ett antal möjliga områden och/eller 
målgrupper kommer fram. Arbetet tas sedan 
vidare via chefskollegiet för prioritering och vår 
inriktning beslutas sedan av ledningsgruppen. 
Konsumentverkets treåriga temasatsningar är en 
del av vårt strategiska inriktningsbeslut liksom 
vårt långsiktiga fokus Digitalisering. Dessa delar 
redovisas i kapitlet Tvärgående insatser.

#Resultatredovisning

Den totala redovisningen av verksamhetsårets 
resultat innefattar två rubriker, resultatanalys och 
verksamhetsberättelse. Verksamhetsberättelsen 
visar vad som gjorts inom området under verk-
samhetsåret och under rubriken Resultatanalys 
används resultatmål, prestationer samt annan 
relevant data som underlag för att redogöra för 
resultatet av arbetet.

Verksamhetsområde Konsument redovisar sin 
verksamhet på resultatområdesnivå. Verksam-
hetsområde Företag redovisar sina resultatområ-
den i två grupperingar baserade på lagstiftning, 
marknadsrätt respektive produktsäkerhetsrätt, 
mot bakgrund att de resultatområden som ingår 
i respektive grupp har gemensamma resultatmål 
och prestationer. Verksamhetsområde Kunskaps-
byggande redovisar sina tre resultatområden 
samlat då resultatmålen för verksamhetsområdet 
adresserar flera av dessa tre.

I årsredovisningen har vi genomgående 
markerat två tvärgående uppdrag med symboler  
så att det enkelt går att se var detta redovisas.  
Vi använder oss av två olika symboler:

*Indirekt miljöpåverkan
*Jämställdhetsintegrering

#Resursfördelning per verksamhets område med kostnader, intäkter och transfereringar 

Redovisningen inkluderar direkta kostnader, 
myndighetsgemensamma kostnader (OH) och 
intäkter som fördelats på respektive verksam-
hetsområde (VO). Redovisning av kostnader 
inklusive OH finns även per resultatområde (RO) 
samt per prestation. Fördelningen av lönekost-
nader görs med stöd av tidredovisning. Fördel-
ningen av OH sker i proportion till andelen av 
bokförd tid i personår. Beräkningen av personår 
(heltid) utgår från 208 arbetsdagar per person.

Den nya verksamhetsstrukturen och samtidigt 
ändrad princip för redovisning av OH från 2017 
medför att det inte var varit möjligt att ta fram 
jämförelsevärden för 2016 när det gäller kostna-
der och intäkter fördelat per verksamhetsområde. 
Transfereringar redovisas i separat tabell och 
inkluderas inte i tabellen över verksamhetens 
kostnader.