#Förord

Vid Uppsala universitet strävar vi efter att 
stärka vår nationella och internationella posi-
tion som ett ledande forskningsuniversitet. I 
samverkan med det omgivande samhället ar-
betar vi ständigt för att utveckla utbildning 
och forskning, att etablera nya kunskapsom-
råden och att bidra till hållbara lösningar på 
samhällets utmaningar. Det ställer höga krav 
på kvalitets- och förnyelsearbetet. 

Ett led i arbetet var den universitetsövergri-
pande forskningsutvärderingen Kvalitet och 
Förnyelse 2017 (KoF17), som slutfördes under 
året. Denna genomlysning av alla våra forsk-
ningsmiljöer, som vi gjort med hjälp av mer 
än 130 kritiska vänner från andra lärosäten 
har givit oss en god överblick över vad som 
fungerar bra och vad som behöver utvecklas. 
Under året har också våra utbildningsutvärde-
ringar kommit igång. Steg för steg samlar vi in 
den kunskap vi behöver för att kunna stärka 
forskningen och utbildningen vid vårt lärosäte.

En annan viktig del av förnyelsearbetet är 
våra gränsöverskridande forskningssatsningar. Några som 
sjösatts under året är CIRCUS (Centre for Integrated Re-
search on Culture and Society), forskarskolan UAC (Upp-
sala Antibiotic Centre), Upptech samt UUSI (Uppsala 
University Sustainability Initiatives). Genom satsningarna 
lyfter vi de stora samhällsutmaningarna och utnyttjar 
universitetets unika bredd. Efter att myndighetskapitalet 
under flera år har ökat, minskar det nu när vi förbereder 
universitetet för framtida utmaningar. 

Under året har frågan om förtroende för forskning ak-
tualiserats på flera sätt. Universitetet har därför arbetat 
vidare på hur man kan stärka god forskningssed. Detta har 
vi bland annat gjort genom att utveckla rutinerna för hur 
vi motverkar oredlighet i forskning. 

Året har också bjudit på ett antal nysatsningar i vår lo-
kalinfrastruktur. Segerstedthuset, Humanistiska teatern, 
återinvigningen av Universitetshuset, Rudbecklaborato-
riet, Carolina Rediviva och Ångström etapp 4 är stora lo-
kalprojekt som färdigställts, påbörjats eller beslutats under 
året. 

Söktrycket till våra utbildningar är fortsatt högt. Totalt 
sett har vi fler ansökningar än något annat universitet i 
Sverige. Alltfler internationella studenter kommer till oss. 
Antalet avgiftsbetalande studenter från länder utanför EU 

har nu ökat till över 800. Våra forsknings- och utbildnings-
miljöer är internationella arbetsplatser och det ställer krav 
på organisationen. Parallellspråkighet är ett steg, vi arbetar 
också för ett bredare perspektiv när vi rekryterar personal.

Även i vår omvärld var 2017 ett händelserikt år. Det 
viktiga EU-samarbetet påverkades av Brexit, i fotspåren 
av #metoo diskuterades arbetsmiljön på alla arbetsplatser, 
demokrati- och yttrandefrihetsfrågor var fortsatt viktiga, 
kärnvapenfrågan blev mer aktuell än på länge, flykting-
strömmarna fortsatte och klimatutmaningarna diskutera-
des. I alla dessa frågor engagerades universitetets experter 
för att delta i debatterna som vi alla berördes av. 

Med facit i hand blickar vi tillbaka på 2017 och ser ett 
starkt Uppsala universitet. Tillsammans fortsätter vi, en-
gagerat och lyhört, att sträva efter att bidra till en bättre 
värld.


#Sammanfattning

Uppsala universitet är ett fullskaligt, internationellt orien-
terat forskningsuniversitet som bedriver forskning och ut-
bildning inom nio fakulteter organiserade i tre vetenskaps-
områden: humaniora och samhällsvetenskap, medicin och 
farmaci samt teknik och naturvetenskap. Under 2017 var i 
medeltal 6 887 personer anställda vid universitetet.

Under året har universitetets egeninitierade forsknings-
utvärdering Kvalitet och Förnyelse 2017 (KoF17) avslutats. 
Utvärderingen mynnade ut i ett antal rekommendationer. 
Två områden som framstår som särskilt viktiga att priori-
tera är att stärka förutsättningarna för strategisk förnyelse 
samt att intensifiera arbetet för att utveckla karriärvägar 
och karriärstöd. Under 2017 har beslut fattats om strate-
giska satsningar för att stärka mång- och tvärvetenskaplig 
forskning inom flera områden vid universitetet. Vidare 
har flera forskare tilldelats medel från European Research 
Council (ERC) och erbjudits Wallenberg Academy Fel-
lows vid Uppsala universitet. Vetenskapsrådet är fortsatt 
den enskilt största bidragsgivaren till universitetet även 
om andelen av tilldelade fria projektbidrag (beräknat ut-
ifrån tilldelade medel) var lägre jämfört med tidigare år. 
Universitetet rankas fortsatt högt på de tre stora inter-
nationella rankinglistorna (ARWU/Shanghairankingen, 
 Times Higher Education och QS).

Det kvalitetshöjande arbetet inom utbildning har fort-
gått och under året har en pilotomgång med 10 utbild-
ningsutvärderingar genomförts. Både antalet helårsstuden-
ter och andelen studenter på avancerad nivå har ökat något 
jämfört med 2016. Universitetet har en ackumulerad 
överproduktion inom utbildning i förhållande till tilldelat 
takbelopp, men den minskade 2017 jämfört 2016. Univer-
sitetet arbetar kontinuerligt med att anpassa produktionen 
till tilldelat takbelopp. Inom forskarutbildning är bedöm-
ningen att den nedgång i antalet doktorander (mätt som 
heltidsekvivalenter) som skett under flera år har mattats 
av. 

Verksamheten vid Campus Gotland fortsätter att ut-
vecklas. Bland annat har samverkan med det omgivande 
samhället stärkts under året. Vidare antogs de första stu-
denterna till förskollärarutbildningen vid Campus Gotland.

Den internationella dimensionen är en naturlig del av 
universitetet och det internationella arbetet har utvecklats 
under året. Som exempel kan nämnas att det EU-strategis-
ka arbetet har stärkts genom arbetet inom universitetsnät-
verket The Guild of European Research-Intensive Univer-
sities. Vidare har Uppsala universitets kontor i Vietnam 
tagit initiativ till att stärka samordningen med andra 
svenska lärosäten och utveckla kontoret till en gemensam 
resurs. Inom utbildning fortsätter antalet avgiftsbetalande 
studenter att öka jämfört med tidigare år och antalet sam-
arbetsprojekt för att öka studentutbytet har också ökat.

Under året har frågor som rör kompetensförsörjning 
prioriterats, bland annat genom att inrätta ett gästprofes-
sorsprogram och stärka karriärsstödet. 

Uppsala universitetet har tecknat en gemensam över-
enskommelse (Lärosäten Öst) om fördjupat samarbete 
med fem lärosäten i Mellansverige. Under året firade Upp-
sala universitet Innovation (UUI) 10-årsjubileum. 

Intäkterna ökade med 98 mnkr och kostnaderna med 
239 mnkr. Sett över en femårsperiod har intäkterna ökat 
med 795 mnkr och var 6741 mnkr 2017. Myndighets-
kapitalet som under flera år har ökat, minskade under 
2017. Det samlade ekonomiska resultatet uppvisade ett 
underskott om 131 mnkr. Utbildning på grundnivå och 
avancerad nivå genererade ett underskott om 39 mnkr. 
Forskning och utbildning på forskarnivå, inklusive resul-
tatet för Uppsala universitet Holding AB, uppvisade ett 
underskott om 88 mnkr. Uppdragsutbildningen uppvisade 
ett överskott om 2 mnkr och uppdragsforskningen ett un-
derskott om 6 mnkr. Det sammantagna resultatet är 138 
mnkr lägre jämfört med 2016, vilket innebär att universi-
tetet planenligt använder myndighetskapitalet.