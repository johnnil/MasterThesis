#REKTORS FÖRORD

SKH:s organisation har varit i kontinuerlig utveckling sedan 
sammanslagningen 2014, något som varit nödvändigt 
men också stimulerande för oss.

Vår ambition att anpassa styrningen och vår arbetsordning 
till SKH:s verksamhet och storlek som lärosäte har tagit 
ett stort steg framåt. Vi har kortat kommunikationsvägar 
och effektiviserat informationen. Det har skett genom att 
de sju institutionerna är placerade direkt under rektor. 
Prefekterna ingår nu i SKH:s ledningsgrupp. Det gör att 
utbildnings- och forskningsfrågor diskuteras kontinuerligt 
på ett sätt som möjliggör samarbeten och skapar förtro-
ende mellan alla parter. 

Den nya organisationen ger oss också större förutsätt-
ningar att tydliggöra och bättre kommunicera bilden av 
SKH. Det gäller både den interna bilden som våra studen-
ter och medarbetare ska möta, och den externa bilden 
som sökande till våra utbildningar och våra samarbets-
partners möter. Under året påbörjade vi en process för att 
se över SKH:s namnstruktur där målet är att skapa en bild 
av SKH som studenter och medarbetare kan identifiera sig 
med samtidigt som det ger SKH en tydlig identitet externt. 

Ett konkret resultat av den nya organisationen är att den 
stimulerat till ett aktivt arbete för att utveckla utbildning-
arna. Främst på den avancerade nivån där SKH tar fram 
nya breda och långsiktiga utbildningar. Tre nya program 
på avancerad nivå har utvecklats och finns nu att erbjuda.

Konstnärlig forskning och forskarutbildningen är av grund-
läggande vikt och vi arbetar för att skapa tydliga kopp-
lingar till utbildningarna. Studenter på masterprogrammen 
har möjlighet att delta i doktorandernas delseminarium, 
något som bidragit till nya infallsvinklar i de samtal som 
förts i doktorandgruppen och bland studenterna. Sam-
tidigt får masterstudenter en förståelse för andra möjliga 
karriärvägar inom den konstnärliga högskolan. 

Vid årets slut var 26 doktorander antagna till forskarutbild-
ningen på SKH. Under året har några doktoranders arbete 
också rönt större publik uppmärksamhet. Ett exempel är 
den prisvinnande dokumentären Flotten som var en del i 
ett doktorandprojekt.

Vi har också arbetat intensivt för att bygga upp forskning-
en. Våra forskningsområden präglas av tvär- och transdis-
ciplinära ansatser och under året har nya forskningsteman 
utvecklats utifrån de kontaktytor som uppstått mellan 
dem. Ett exempel är det nationella forskningsprogrammet 
Dö bra vid Karolinska Institutet som SKH medverkar i. Den 
digitala, nordiska tidskriften för forskning VIS – Nordic 
Journal for Artistic Research är en viktig satsning som 
lanserades under året. Tidskriften kom ut med sitt första 
nummer under hösten och den görs i samarbete med 
Program for kunstnerisk utviklingsarbeid (PKU) i Norge.

Flera viktiga konferenser om konstnärlig forskning har 
hållits vid SKH under året. En av dem hölls av SKH för 
Sveriges universitets- och högskoleförbund (SUHF) där ett 
sjuttiotal deltagare från landets universitet och högskolor 
fick ta del av konstnärlig forskning från SKH och andra 
nordiska lärosäten.

Ett annat exempel är den konstnärliga forskningskonfe-
rensen Alliances and Commonalities med 200 deltagare 
från ett tjugotal länder som under tre dagar tog del av ett 
stort antal forskningspresentationer med utgångspunkt i 
vårt profilområde Konstnärliga praktiker. Konferensen fick 
ett stort genomslag med mycket positiv respons.

Möten med den framtida publiken är ett viktigt inslag i 
våra utbildningar. Ett exempel på ett lyckat publikmöte är 
Unga StDH som genomfördes av institutionerna för film 
och media, scenkonst och skådespeleri. Projektet vände 
sig till en ung målgrupp och avslutades med en festival för 
skolklasser och allmänhet. 

Samverkan inom nätverk är också en källa till inspiration 
och av betydelse för både studenterna och utbildning-
arnas utveckling. Ett lyckat exempel på detta finns vid 
Institutionen för cirkus som stod värd för det första mötet 
för Women in Circus Network och tredje upplagan av 
Women in Circus Consortium där kvinnor inom cirkus-
området kunde samlas till föreläsningar, föreställningar 
och workshops.

Alla utbildningar hade Öppet hus för allmänheten i  
december. I samband med det firade Operautbildningen 
sitt 50-årsjubileum med en diger festivalvecka som bland 
annat innehöll konserter och en festföreställning på Kungl. 
Operan där alumner och samtliga nuvarande studenter 
framträdde. Jubiléet blev en fin påminnelse om operaut-
bildningens starka ställning och om den höga kvalitet som 
präglar utbildningarna.

Vårt aktiva arbete med AMI, aktiv medveten inkludering, 
fortsätter. Under året har vi påbörjat ett arbete med att 
HBTQ-certifiera SKH. Studenter och personal har deltagit 
i en utbildningsdag inom området och en arbetsgrupp har 
utsetts för att integrera ett HBTQ-perspektiv i våra styrdo-
kument och processer. Vi har också intensifierat arbetet 
för att förebygga diskriminering och tagit fram en detalje-
rad policy och handläggningsordning vid diskriminering i 
form av trakasserier, sexuella trakasserier eller kränkande 
särbehandling. Jag ser vårt arbete med medveten inklu-
dering som en viktig del i SKH:s kvalitetsarbete och som 
en förutsättning för fortsatt framgång och utveckling.


#VISION OCH STRATEGISK PLAN

Stockholms konstnärliga högskola skapar genom sin unika sammansättning av utbild-
ningar och konstnärlig forskning möjligheter för framtidens kunskaps- och samhälls- 
utveckling.   

Stockholms konstnärliga högskola (SKH) formar sin 
verksamhet utifrån den strategiska plan som sty-
relsen fastställt. Den strategiska planen innehåller 
en övergripande vision samt mål för utbildning och 
utbildningsmiljö, forskning och utvecklingsarbete 
liksom för samverkan med det omgivande samhället 
och för organisation och resurser.

Innehållet i den strategiska planen styr all verksam-
hetsplanering och genomsyrar de strategiska beslut 
som fattas om utbildning, forskning och samverkan. 
Planen gäller åren 2016–2019. Processen för att ta 
fram en ny plan börjar under våren 2019. 