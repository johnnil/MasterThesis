#GD HAR ORDET

2017 har varit ett rekordår för den svenska 
flygtrafiken. Antalet flygrörelser i luftrum-
met uppgick till 762 000. Det innebär en 
nästan femprocentig ökning jämfört med 
2016 som också var ett rekordår. En stark 
svensk ekonomi och ökad attraktionskraft 
som turistland bidrar till att flyget ökar.

#Kapacitet och miljö

2017 har LFV levererat en mycket god kapa-
citet. Med hög flexibilitet, ansvarstagande 
och kompetenta medarbetare har LFV kla-
rat av den stora ökningen i flygtrafiken med 
bibehållen kvalitet och punktlighet.

I vårt dagliga arbete ska vi ha en omsorg 
om miljön. Det gör vi genom att utbilda 
och utveckla våra flygledare i eco-driving 
i luften och erbjuda våra kunder stöd vid 
miljötillståndsansökningar. Vi samarbetar 
med forskare, myndigheter och andra 
för att utveckla modeller, för att använda 
luftrummet så optimalt som möjligt ur ett 
hållbarhetsperspektiv. 

I maj utökades området med raka flyg-
vägar, Free Route Airspace (FRA), då Norge 
anslöts till ett sedan tidigare etablerat FRA 
i norra Europa, där Sverige redan är med. 
Raka flygvägar innebär ekonomiska fördelar 
för flygbolagen och mindre miljöpåverkan.

#Flygsäkerhet

Flygsäkerheten är alltid vår första prioritet. 
2017 uppnåddes samtliga flygsäkerhetsmål. 
Även globalt var 2017 det flygsäkraste året 
hittills. Det är resultatet av det systema-
tiska, enträgna, långsiktiga och globala 
arbete som bedrivs för att flyget ska vara 
det säkraste transportslaget. 

#Ekonomi

Årets resultat uppgick till minus 78 miljo-
ner kronor. Resultatet belastas med netto 
cirka 70 Mkr avseende ökade pensions-
kostnader till följd av det låga ränteläget. 
Trafikökningen har inneburit mer intäkter, 
även om LFV inte får behålla hela intäkt-
sökningen enligt nuvarande avgiftsmodell.

LFV är ett affärsverk och våra intäkter 
kommer från flygtrafikledning och andra 
tjänster som vi säljer till flygbolag och 
flygplatser. 

LFV uppfyller inte ägarkravet på 4 pro-
cents avkastning på eget kapital. Inte hel-
ler soliditetsmålet om 15 procent uppnås 
och bedöms inte vara möjligt att uppnå 
så länge pensionsåtaganden finansieras 
genom balansräkningen.

LFV har sedan 2014 bedrivit ett effekti-
viseringsprogram som så här långt medfört 
besparingar på drygt 200 miljoner kronor. 
Vi bedömer att utrymmet för ytterligare 
effektiviseringar inom programmet är 
begränsat. 

#Prestationsstyrning och effektiviseringar 

Flygtrafiktjänsten styrs genom att EU 
fastställer mål avseende flygsäkerhet, 
kapacitet, miljö och kostnadseffektivitet 
i femåriga prestationsplaner. Nuvarande 
plan löper under perioden 2015–2019. 
För 2017 har LFV nått målen avseende 
flygsäkerhet, kapacitet och miljö. Även 
målet avseende kostnadseffektivitet har 
uppnåtts, bortsett från ökade pensions-
kostnader till följd av ränteförändringar.

I ett internationellt perspektiv är de 
svenska målen för kapacitet och miljö 
mycket ambitiösa. 

För närvarande pågår diskussioner inför 
den kommande tredje referensperioden, 
som inleds den 1 januari 2020. LFV har, 
tillsammans med vår danska motsvarighet 
Naviair, föreslagit en enklare modell som i 
högre grad tar hänsyn till olika leverantö-
rers individuella förutsättningar.

Alltför ambitiösa mål avseende kostnads-
effektivitet riskerar få negativ påverkan 
på förmågan att uppfylla andra mål, till 
exempel kapacitetsmålet.

#Satsningar och utvecklingar

I november 2017 tecknade vi ett avtal med 
Swedavia om att Kiruna, Umeå, Östersund 
och Malmö flygplatser ska flygtrafikledas 
från en gemensam kontrollcentral på 
Arlanda. Med flygtrafikledning på distans 
vid ytterligare fyra flygplatser befäster 
Sverige och LFV sin starka ställning när det 
gäller digitalisering av flygtrafiktjänsten.

Den kommersiella marknaden, nationellt 
såväl som internationellt, är viktig för LFV. 
De mål som har satts upp för den interna-
tionella affären har inte nåtts. Därför har 
LFV beslutat om en reviderad inriktning. 

Vi har beslutat att investera i nytt system 
för flygmätning för att bli mer attraktiva. Vi 
fortsätter att utveckla digitala tjänster inom 
flygtrafikledning, där vi arbetar tillsammans 
med Saab genom vårt gemensamma bolag, 
Saab Digital Air Traffic Solutions.

#Ett jubileum som pekar framåt

Vi står inför stora utmaningar med ökade 
krav på totalförsvarsförmåga, pensions-
avgångar och effektiviseringskrav från 
flygbolag och EU – för att bara nämna 
några. Vi ska fortsätta leverera kapacitet 
och flygsäkerhet till våra kunder.

2018 är det 40 år sedan Sverige integre-
rade civil och militär flygtrafikledning. Med 
det var vi en föregångare i Europa. Det ska 
LFV fortsätta att vara.


#DET HÄR ÄR LFV

LFVs huvuduppgift är att tillhan-
dahålla en säker, effektiv och 
miljöanpassad flygtrafiktjänst för 
civil och militär luftfart. LFV ska 
också verka för att de transport-
politiska målen uppnås.

LFV är ett statligt affärsverk som erbjuder 
flygtrafikledning och andra relaterade 
tjänster i Sverige och internationellt. För 
att möta ökade krav på kapacitet, tillgäng-
lighet och hållbarhet utvecklar LFV nya 
innovativa tjänster och koncept. LFV är 
också med och utvecklar det europeiska 
luftrummet genom samarbeten och part-
nerskap. LFV har cirka 1 100 medarbetare 
och omsatte 3,3 miljarder kronor 2017.

LFVs verksamhet består av tre huvudsak-
liga verksamhetsområden: Flygtrafiktjänst, 
Forskning och innovation samt Övriga 
kommersiella tjänster.

#En pålitlig partner 

LFV ska vara en pålitlig och flexibel partner 
som bidrar till att kunderna kan utveckla 
sin verksamhet utifrån marknadens krav 
och utmaningar. Genom att vara lösnings-
orienterade, engagerade och nytänkande, 
bygger vi långsiktiga relationer med kunder 
och andra intressenter. LFV erbjuder 
smarta lösningar för morgondagens flyg.

#Lokal flygtrafiktjänst

LFV bedriver lokal flygtrafiktjänst vid 20 
svenska flygplatser från Kiruna i norr till 
Malmö i söder. LFV arbetar långsiktigt 
och nära kunderna för att skapa helhets-
lösningar som stöder kundens affär och 
verksamhet.

#En route

Det dansk-svenska luftrummet är sedan 
2009 ett luftrum. Där bedriver LFV och 
Naviair flygtrafikledning i det gemensamt 
ägda bolaget NUAC. Raka flygvägar gör 
det enklare att planera och tillsammans 
utvecklar LFV och Naviair en effektivare 
flygtrafikledning. Kunder är de flygbolag 
som trafikerar luftrummet.

#Flygplatstjänster

LFV är en erfaren leverantör av tjänster som 
förenklar och effektiviserar flygtrafikled-
ningen. LFV tillhandahåller också allt som 
behövs för att uppfylla de krav som hör 
samman med de certifierade tjänster som 
LFV bedriver vid en flygplats.

#Luftrumstjänster

Komplexiteten i att designa luftrum och 
flygvägar ökar beroende på det stora 
antalet ökande flygrörelser och ändrade 
resmönster. Flygplan ska flyga effektivt ur 
ett ekonomiskt, kapacitets-, säkerhets- och 
miljöperspektiv. En stor del av arbetet 
handlar om samarbete över gränser och 
mellan olika aktörer. Förutom flygmätning 
erbjuder LFV bland annat hindermätning, 
procedur- och luftrumskonstruktion. 

#Tekniska tjänster

LFV har lång erfarenhet av olika tekniska 
system för flygtrafikledning och kringtjäns-
ter för flygplatser. LFVs drift och förvaltning 
av system och lokaler sker i enlighet med 
gällande lagstiftning, normer och standar-
der. LFV erbjuder till exempel teknisk och 
operativ specialistkompetens, flygsäker-
hetsexpertis och utredningskompetens.

#Informationstjänster

I Sverige ansvarar LFV för hanteringen av 
aeronautisk information för både civil och 
militär luftfart. För luftrumsanvändare 
tillhandahåller LFV bland annat information 
gällande regler, kartor, flygvägar, radio- 
frekvenser, navigationshjälpmedel samt 
flygprocedurer. LFV förser också Försvars-
makten med militär källdata, militära 
flygprocedurer och andra tjänster.

#Miljötjänster

LFV har stor erfarenhet av att konstruera 
flygprocedurer och luftrum kring flyg-
platser. LFV kan bidra till flygplatsernas 
miljöprövningsarbete genom att säkerställa 
att alla krav och förordningar uppfylls på  
ett effektivt sätt.

#Utbildning

LFV är, tillsammans med Naviair och 
irländska IAA delägare i Entry Point North 
AB som utbildar flygledare. LFV erbjuder 
också grundläggande orienteringskurser 
för aktörer i branschen.