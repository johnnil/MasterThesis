#GD har ordet

VTI kan 2017 redovisa ännu ett verksamhetsår med ett 
positivt ekonomiskt resultat. Flera stora projekt och 
uppdrag har kommit in och arbetet med att effektivisera 
stödverksamheten vid institutet har fortsatt. Forskningen 
inom digitalisering, automation och utveckling av 
integrerade mobilitetstjänster ökar snabbt i volym. Under 
året har VTI:s forskningsverksamhet inom sjöfartsområdet 
också vuxit, framförallt med inriktning på sjöfartens 
miljökonsekvenser och möjligheten att utveckla effektivare 
styrmedel. 

Även inom järnvägsområdet ökar intresset för att använda 
VTI:s kompetens om simulering och simulatorer i olika 
tillämpningar. Det finns stora pengar att spara genom att 
pröva olika projekteringsalternativ i simulatorer innan 
investeringarna rullar igång. Simulatorerna spelar också en 
viktig roll i forskning och utbildning med föraren i fokus. 
VTI vill självfallet bidra till den utveckling av kunskapsbasen 
inom järnväg som Sverige behöver.

Under året tillsattes ytterligare en professor vid VTI. Den 
här gången med transportekonomisk inriktning. Det innebär 
att VTI under året hade 6 aktiva professorstjänster och 19 
doktorander i VTI:s doktorandprogram. VTI bidrar därför 
aktivt till kompetensförsörjningen inom den svenska 
transportforskningen. Vår verksamhet återspeglas också i 
en hög produktion av internationella vetenskapliga artiklar. 
Höjningen av den vetenskapliga och akademiska nivån inom 
VTI:s forskningsverksamhet fortsätter. Samtidigt ställer det 
ökade krav på en långsiktigt stabil basfinansiering.

VTI:s kompetens inom många discipliner och förmåga 
att snabbt mobilisera forskningsresurser för att kunna 
ta sig an konkreta frågeställningar och utmaningar 
inom transportområdet används av regeringen genom 
olika uppdrag till VTI. Under hösten avrapporterade vi 
två regeringsuppdrag: ett om innovativa lösningar för 
kollektivtrafik och mobilitet på landsbygd samt ett om 
förändringar av barns och ungas cyklande. Innan året var 
slut gav regeringen VTI två nya uppdrag: ett om mikroplaster 
och transportsystemet, samt uppdraget att vara värd för 
det nya nationella kunskapscentrumet inom cykelområdet. 
Äntligen får Sverige den plattform för forskning, innovation 
och kunskap om cykel och cykling som har efterfrågats av 
kommuner, regioner, myndigheter och organisationer under 
en längre tid. Det värdskapet ska VTI förvalta på bästa 
möjliga sätt.

Under verksamhetsåret har vi varit aktiva i flera stora 
ansökningar till EU:s åttonde ramprogram för forskning 
som nu går in i den avslutande fasen. VTI koordinerar 
projekt och projektansökningar inom ramprogrammet. Den 
internationella uppdragsvolymen har ökat under året och det 
är min bestämda uppfattning att ett sådant engagemang är 
viktigt för utvecklingen av den svenska transportforskningen 
och transportsektorn. Fortfarande saknas dock den nationella 
modell för stöttande basfinansiering av deltagande i 
ramprogramsprojekt som VTI behöver för att kunna nå full 
kostnadstäckning.

Vi är väl positionerade att ta oss an de stora utmaningar 
och behov av effektivisering och omställning som 
transportsektorn står inför, och kunna bidra till att de 
transportpolitiska målen nås genom ny kunskap, forskning 
och innovation.


#Ett institut med forskning inom alla transportslag 

VTI, Statens väg- och transportforskningsinstitut, är ett oberoende och internationellt  
framstående forskningsinstitut inom transportsektorn. 

VTI genomför tillämpad forskning och utveckling, 
utredningar, mät ning och prov ning. Verksam heten rör 
samtliga transport slag. Institutet har en bred kompetens­
profil med kärn kompetens inom områdena säkerhet, 
ekonomi, miljö, trafik­ och transport analys, kollektiv­
trafik, beteende och samspel mellan människa­fordon­
transportsystem samt inom väg konstruktion, drift och 
underhåll.

VTI:s huvudkontor finns i Linköping där huvud delen 
av verksamheten är förlagd och där institutet också har 
sina laboratorie resurser och större delen av sin tunga 
forsknings utrustning. Institutet har även kontor i Borlänge, 
Stockholm, Göteborg och i Lund.


#VTI ska bidra till ett hållbart transportsystem

VTI:s huvuduppgift är att bedriva forsknings- och utvecklingsverksamhet enligt instruktion 
från regeringen (SFS 2007:964). Samtidigt är VTI en uppdrags myndighet som ska utföra 
den forskning som efterfrågas av uppdrags givare och forsknings beställare.

#Uppdrag

Som statlig myndighet under Näringsdepartementet har 
VTI följande uppgifter enligt instruktionen:

”Statens väg­ och transportforskningsinstitut har till huvud­
uppgift att bedriva forskning och utveckling som avser infra­
struktur, trafik och transporter. Institutet ska verka för att 
de transport politiska målen uppnås genom att bidra till att 
kunskapen om transportsektorn kontinuerligt förbättras.”

Detta samhällsuppdrag innebär att VTI ska bidra till 
utvecklingen av ett effektivt och lång siktigt hållbart 
transport system. I instruktionen står också:

”I institutets uppgifter ingår att

* bedriva samhällsmotiverad tillämpad forskning,

* tillhandahålla tvärvetenskapliga forskningsmiljöer,

* samverka med universitet och högskolor som bedriver 
näraliggande forskning och utbildning. 

Institutet får medverka i internationellt samarbete på 
områden som hör till dess uppgifter.” 