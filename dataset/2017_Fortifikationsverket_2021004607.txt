#GD HAR ORDET 

#Ett händelserikt 2017

Under året har flera stora nyinvesteringar blivit färdiga efter flera års planering och byggnation. 
Ett av årets stora glädjeämnen var invigningen av de nya helikopterhangarerna i Kallinge. Det var 
med stolthet som jag överlämnade den symboliska nyckeln till flottiljchefen och inför försvars-
maktens personal med ÖB i spetsen och övriga, kunna konstatera att vi levererat i tid och utan 
att överskrida budget. Genom hårt arbete och noggrann planering har vi under året genomfört 
investeringar och underhållsinsatser på rekordnivåer.

Omställningen i försvarssektorn är nu snabb och omfattande på grund av det föränd-rade säkerhetsläget. Vi märker det hos de 
olika försvarsmyndigheterna. Vi måste följaktligen 
öka resurserna för att kunna leverera i tid och med 
kvalitet. För våra medarbetare som tidigare satt upp 
till salu-skyltar runt om i landet gäller idag förvärv 
snarare än försäljning.

Vår kompetens inom fortifikation efterfrågas både 
militärt och civilt. Vi arbetar med design av morgon- 
dagens anläggningar, planerar för höjda beredskaps- 
krav och vi går igenom behovet av att krigsplacera 
personal. Det omfattande arbetet att bygga upp ett 
starkt totalförsvar påverkar allt mer vår verksamhet 
och vilka krav det ställer, inte bara i fred utan även 
under höjd beredskap och krig.

#Processer och nätverk

Internt har vi bedrivit ett ambitiöst arbete med att 
utveckla och säkra våra arbetsprocesser. Det är ett 
led i den ständiga effektiviseringen. Hållbarhets- 
perspektiven har konsoliderats i ny organisation. 
Vi har fördjupat våra kundrelationer. Driftstrategin 
har börjat implementeras. Vårt nätverksbyggande 
fortsätter och vi etablerar ett allt djupare samarbete 
med olika myndigheter och forskningsinstitut. Våra 
internationella nätverk stärks, våra nordiska och 
baltiska kollegor bjöds t.ex. på ett efterfrågat studie- 
besök på Gotland och det senaste samarbetsavtalet 
slöts i höstas med Tyskland.

#Värdegrund

En helt avgörande framgångsfaktor är kunniga och 
engagerade medarbetare. Vi har under året arbetat 
med värdegrundsfrågor i vardagssituationer och 
lanserat ett brett arbete för att visa på allt vi kan vara 
stolta över i vår verksamhet. Medarbetarindex har 
utvecklats i positiv riktning under året.

#Stafettväxling

Det här blir det sista förordet för mig. Jag vill tacka 
alla som jag träffat, arbetat med och som bidragit till 
att vi nått dit där vi nu befinner oss. Ingen nämnd – 
ingen glömd. Under mina dryga sex år har vi gått från 
beslutad nedläggning till nystart. Vi har utvecklat 
en långsiktig strategi utifrån uppdraget att skapa en 
modern, effektiv och hållbar verksamhet. Fokus ligger 
på att leverera ökad nationell försvarsförmåga, bli 
en strategisk fastighetsägare samt en innovativ och 
grönare förvaltare.

Jag kommer nu att lämna över stafettpinnen. Men 
loppet fortsätter och hastigheten ökar. Fortifikations-
verkets uppgift är stor och central i arbetet att bygga 
ett starkt totalförsvar åt hela Sveriges befolkning i en 
allt mer orolig tid.


#Vårt uppdrag

#Vår verksamhet

Fortifikationsverket äger och förvaltar Sveriges 
försvarsfastigheter. Vi har regeringens uppdrag 
att se till att försvarssektorn har väl fungerande 
anläggningar, mark och lokaler för sin verksam-
het. Det innebär till exempel att sköta drift av 
stora garnisoner, underhålla mark och byggna-
der, bygga nytt och bygga om. Det handlar också 
om att avveckla, avyttra och skapa förutsätt-
ningar för ny verksamhet hos kunderna.
Vårt specialistområde är skydds- och anlägg-
ningsteknik. Den kompetensen ska komma, inte 
bara försvarsmakten, utan hela samhället till 
godo. Vi är också en del av Sveriges krisbered-
skap, där vårt fokus är teknisk infrastruktur. 
Fortifikationsverket har cirka 620 anställda 
och finns över hela Sverige där försvaret har 
verksamhet. 