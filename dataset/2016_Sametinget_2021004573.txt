#STYRELSEORDFÖRANDE HAR ORDET

Årsredovisningen är styrelsens rapport och myndighetens årliga rapportering
till plenum och Sveriges regering.

#Ekonomi

Sametinget gick in i verksamhetsåret med ambitionen 
att arbeta in ett underskott på ca 1,8 miljoner. Vi fick 
dra in på verksamhet inom de flesta arbetsområden; 
bland annat genom att inte tillsätta vikarier på vissa 
vakanta tjänster, dra in på personalutbildningar och 
minska det politiska arbetet. Det positiva resultatet av 
våra gemensamma ansträngningar blev att vi inte bara 
inarbetade underskottet utan också fick ett överskott på 
ca 1 miljon. Det innebär inte att vi inte behöver dessa 
ekonomiska resurser i framtiden. Våra behov ökar inte 
minst på grund av befarade konsekvenser av klimatför-
ändringar men också utifrån vårt ansvar och engage-
mang i frågor kopplade till samiska näringar och kultur.

#Organisationsöversyn

Styrelsen har under det senaste året lyft behovet av en 
organisationsöversyn av Sametinget.  Efter diskussioner 
med kulturdepartementet har en utredning tillsatts som 
genomförs av Ekonomistyrningsverket. Kansliet har se-
dan tidigare ett uppdrag att se över organisationen och 
har arbetat med en genomgång av nuvarande regler och 
riktlinjer. Detta har bl.a. inneburit att styrelsen fattat be-
slut om att upphöra med utbetalning av mellanskillna-
den för arvoden till ledamöter i andra organisationer, 
t.ex. Sameskolstyrelsen och Samefonden. 

#Framtida samepolitik

Sametinget har beställt en utredning kallad ”Framtida 
samepolitik”. Något som också regeringen efterfrågat. 
Målet är att under 2017 presentera ett första förslag till 
regeringen om hur Sametinget ser på framtidens samis-
ka lagstiftning. 

#Sanningskommission

Sametinget har tillsammans med Diskrimineringsom-
budsmannen arbetat med att samla in information om 
sanningskommissioner runt om i världen. I oktober 
genomfördes ett seminarium inom området där samer 
från olika håll och en rad internationella experter del-
tog. Planen är att under 2017 få en tydligare bild av hur 
en sanningskommission skulle kunna utformas i samisk 
kontext.

#Samisk hälsa

Sametinget deltar i ett hälsonätverk tillsammans med 
Norrbottens läns landsting, Västerbottens läns lands-
ting, Region Jämtland/Härjedalen samt samiska organi-
sationer. Under hösten har en projektansökan lämnats 
in till socialdepartementet för att ytterligare förbättra 
samarbetet och i förlängningen den samiska hälso- och 
sjukvården. Kunskapsbasen har ökat genom kunskaps-
sammanställningen om samers psykiska ohälsa1 som 
inlämnades till socialdepartementet i juni 2016.

#Samisk nationalscen

Sametinget har tillsammans med Giron Sámi Teáhter 
samarbetat med målet att höja samisk teaterverksam-
hets status, bredda repertoaren och öka antalet före-
ställningar.

#Svåra betesförhållanden – behov av katastrofskademedel

Under senare år har det instabila vädret med varmt och 
kallt väder på många håll orsakat ett istäcke som försvå-
rar för renarna att nå markvegetationen. Förra vintern 
var inget undantag vilket ledde till att det blev nödvän-
digt att ansöka om en 10-procentig anslagskredit. 

#Internationellt deltagande

Sametinget har under året deltagit i tre större internatio-
nella möten; Permanent Forum för urfolk i New York, 
USA, klimatkonferensen COP 22 i Marrakech, Ma-
rocko, samt konferensen om biologisk mångfald COP 
13-CBD i Cancún, Mexiko. Sametinget bidrog till att 
urfolksfrågorna fick ett större utrymme och att artikel 
8j om traditionell kunskap i FN:s konvention om biolo-
gisk mångfald uppmärksammades.


#SAMETINGET

Sametinget är både samernas folkvalda parlament och förvaltningsmyndighet
inom rennäringens område och för samisk kultur. 

Sametingsval har hållits vart fjärde år sedan 1993. Nästa 
val äger rum 2017. Sametingslagen (1992:1433) definie-
rar Sametingets uppgifter,  reglerar sammansättning, 
ärendenas handläggning och hur valet till Sametinget 
går till.  Plenum består av 31 folkvalda ledamöter som 
samlas tre gånger per år på olika platser i Sápmi. Pre-
sidiet leder plenums möten. Styrelsen är verkställande 
organ och ytterst ansvarig för Sametingets löpande 
verksamhet. Styrelsen utser en kanslichef  som har det 
operativa ansvaret för myndighetens uppgifter och 
personal. Ett femtiotal tjänstemän arbetar på de olika 
kontoren. Sametinget har en nämndsorganisation med 
kultur-, närings-, rennärings- och språknämnd för be-
redning och verkställighet. En valnämnd ansvarar för 
sametingsvalet. Därutöver har Sametinget ett ungdoms-
råd. Sametingets politiska organ samarbetar med de två 
andra nordiska sametingen genom samarbetsorganet 
Samiskt Parlamentariskt Råd.

Denna redovisning avser framför allt myndighetens ar-
bete eftersom prestationerna utgår från regleringsbre-
vets återrapporteringskrav, uppgifterna i sametingsla-
gen och instruktionen för Sametinget.

#Uppgifter

Sametingets främsta uppgift är att bevaka frågor som 
rör samisk kultur i Sverige. Sametinget ska verka för en 
levande samisk kultur och ta initiativ till verksamheter 
och föreslå åtgärder som främjar denna kultur. Enligt 
sametingslagen ska Sametinget:

* besluta om fördelningen av statens bidrag och av medel ur Samefonden till samisk kultur och samiska organisationer samt av andra medel som ställs till samernas gemensamma förfogande
* utse ledamöterna i Sameskolstyrelsen		
* fastställa mål för och leda det samiska språkarbetet
* medverka i samhällsplaneringen och bevaka att samiska	behov beaktas, däribland rennäringens intressen vid utnyttjande av mark och vatten
* informera om samiska förhållanden
* utföra de övriga uppgifter som ankommer på Sametinget enligt lag eller annan författning 

Enligt förordning (2009:1395) med instruktion för 
Sametinget ska Sametinget:

* följa, utvärdera och hålla regeringen	informeradom utvecklingen inom rennäringen, övrigt samiskt näringsliv och samisk kultur, samt
* följa, utvärdera och hålla regeringen	informerad om utvecklingen inom	minoritetspolitiken och tillämpningen av lagen (2009:724) om nationella minoriteter och	minoritetsspråk	när det	gäller samer och samiska.
* integrera ett	jämställdhetsperspektiv	i myndighetens	verksamhet. Myndigheten	ska i beslut som rör individen utgå från kvinnors respektive mäns villkor och behov samt aktivt analysera konsekvenserna för kvinnor respektive män av de beslut som fattas.

#Organisation

Sametinget är en myndighet under regeringen. Kultur-
departementet är samordnande departement. Den po-
litiska nivån består av plenum, styrelse och nämnder. 
Ersättningar till styrelsens ordförande, styrelsens ordi-
narie ledamöter och ersättare samt Sametingets ordfö-
rande redovisas i noter till årsredovisningen. Styrelsens 
ordförande är arvoderad på heltid och vice ordförande 
på deltid. Sametingets kansli är organiserat i tre avdel-
ningar och en stab:
• Ekonomi & administration
• Språk & kultur - med informationscentrum (SIC) och det minoritetspolitiska uppdraget
• Samiska näringar, miljö & samhällsplanering
• Kanslichefens	stab

Kanslichefens ansvar återges i kansliordningen, med 
hänvisning till Sametingets instruktion och myndighets-
förordningen (2007:515). Kansliordningen innehåller 
interna föreskrifter om organisation, arbetsfördelning, 
ansvar, befogenhet, handläggning och föredragning. 

#Verksamhet

Sametinget har en bred verksamhet som innebär kon-
takter med ett flertal andra myndigheter. Vi hanterar frå-
gor inom samhällsplanering, samiskt näringsliv, rennä-
ring, landsbygdsutveckling, miljö och klimat, traditionell 
kunskap, samisk kultur, kulturarv, språklig rådgivning 
och revitalisering, gränslöst samiskt samarbete, mänsk-
liga rättigheter, minoritetsfrågor och urfolksfrågor. 
Sametinget ansvarar för tre webbplatser: sametinget.se, 
samer.se och minoritet.se.

#Kompetensförsörjning

#Personalstruktur 

På Sametinget var 49 personer anställda oavsett anställ-
ningsform den 31 december 2016; 30 kvinnor och 19 
män. Två av medarbetarna har utländsk bakgrund. 

Sametinget har fyra placeringsorter; Kiruna, Jokkmokk, 
Tärnaby och Östersund. 

#Tillgänglig kompetens

Den samlade kunskapen och erfarenheten som finns 
hos medarbetarna är Sametingets största tillgång. Led-
ningskompetensen omfattar en kanslichef  och tre av-
delningschefer; tre kvinnor och en man. Kärnkompe-
tensen omfattar de medarbetare som har kompetens 
inom näring, kultur, språk och information. Stödkom-
petensen omfattar de medarbetare som har kompetens 
inom administration, ekonomi, intern information, per-
sonal och juridik. Till viss del har konsulttjänster och 
projektanställningar använts.

Under 2016 har en person anställts och 11 personer har 
varit anställda på vikariat eller tillfälligt projekt. 

#Utveckla och behålla kompetens

Sametinget arbetar mot det interna målet ”att vara 
en attraktiv arbetsgivare”, både för nya och befintliga 
medarbetare. En personalkonferens med temat verk-
samhetsplan och styrprocess har genomförts. Under 
hösten har internutbildningar hållits exempelvis i för-
valtningsrätt och statlig värdegrund för samtlig perso-
nal. All personal har genomgått en utbildning av det nya 
växelsystemet.

#Avveckla kompetens

Antaget att pensionsavgång sker vid 65 års ålder kom-
mer tolv personer eller cirka 29 % av Sametingets tills-
vidareanställda att gå i pension inom en tioårsperiod. 
Inom de närmaste fem åren kommer fem personer att 
uppnå pensionsålder. Under 2016 har en person fått 
sjukpension. 