#FÖRORD

Under 2017 har förändringarna av medielandskapet fortsatt med oförminskad kraft. 
I rapporten Mediekonsumtion 2017 redovisar myndigheten bland annat att tiden som 
används för konsumtion av linjär-tv fortsätter att minska, samtidigt som playtjänsterna 
lockar alltfler. Hushållen lägger mer pengar på abonnemang för tillgång till internet 
men också till play- och musiktjänster, såväl svenskbaserade som globala.  

De förändrade konsumtionsbeteendena medför utmaningar för medieföretagen.  
I rapporten Medieekonomi 2017 analyseras de svenska medieföretagens bokslut, vilken 
visar tydliga spår av den hårdnande konkurrenssituationen. Trots god konjunktur sjönk 
i flera fall såväl intäkterna som resultatnivåerna. Flera medieföretag har genomfört be-
tydande besparingsprogram. De ändrade ekonomiska förutsättningarna, främst på de 
lokala annonsmarknaderna har gjort att resurserna för den lokala journalistiken i delar 
av Sverige har minskat eller helt försvunnit. Det har under 2017 ofta talats om ”de vita 
fläckarna”, dvs. kommuner som har svag eller helt saknar journalistbevakning. 

Medieutredningen presenterade i sitt slutbetänkande förslag till ett förnyat mediestöd, 
som under 2017 har remitterats och debatterats. Myndigheten har på olika sätt bidragit i 
regeringskansliets fortsatta beredning av förslagen.

Under året har en översyn över public service-bolagens framtida förutsättningar in-
letts av Parlamentariska public service-kommittén. I anslutning till kommitténs arbete 
har myndigheten fått i uppdrag av regeringen att analysera effektiviteten i de villkor som 
reglerar public service-bolagens uppgift att spegla förhållanden i hela landet. 

Myndighetens totala ärendemängd ökade under året med nästan 10 procent, till 
strax under 4000 ärenden. Tvärt emot tidigare år är det tillståndsärendena som har ökat 
mest, vilket kan förklaras av den tillståndsprocess för analog kommersiell radio som 
genomfördes under 2017. Tre nya tillstånd att sända kommersiell radio i hela landet och 
35 regionala/lokala tillstånd meddelades. Sammanlagt ska tillståndshavarna betala cirka 
1,3 miljarder kronor i sändningsavgifter.

Den ökade ärendemängden är en förklaring till att myndighetens genomsnittliga 
handläggningstider ökade från 42 till 51 dagar. Målet är att handläggningstiderna i 
genomsnitt ska understiga 40 dagar. Myndigheten kommer med hjälp av bl. a. fortsatt 
digitalisering och förenkling att sträva mot att uppnå detta mål redan under 2018. 

Slutligen kan nämnas att myndigheten tillsammans med Statens Medieråd under året 
genomförde en kartläggning av insatser som syftar till stärkt medie- och informations-
kunnighet.


#SAMLAD REDOVISNING AV VERKSAMHETEN 2017

#Mål och uppdrag

Målet för mediepolitiken är att stödja yttran-
defrihet, mångfald, massmediernas oberoende och 
tillgänglighet samt att motverka skadlig mediepå-
verkan och för Myndigheten för press, radio och 
tv – att verka för yttrandefrihet inom sitt verksam-
hetsområde och främja möjligheterna till mångfald 
och tillgänglighet inom press, radio och tv. Myn-
digheten ska därtill följa och analysera utvecklingen 
inom medieområdet och sprida kunskap om den till 
allmänheten. Vidare ska myndigheten besluta om 
presstöd, tillstånd, avgifter och registrering samt 
utöva tillsyn i frågor som rör tv‐sändningar, beställ‐
tv, sökbar text‐tv och ljudradiosändningar. Myndig-
heten ska också besluta i frågor om utgivningsbevis 
enligt yttrandefrihetsgrundlagen.

Vi sammanfattar vårt uppdrag så här: 

"VÅR VISION ÄR ETT ÖPPET, INNEHÅLLSRIKT 
OCH ANSVARSFULLT MEDIELANDSKAP"

Med öppet menar vi ett medielandskap som 
präglas av många och konkurrerande aktörer samt 
tillgänglighet. Vi bidrar till detta genom vår till-
stånds- och presstödsgivning samt genom beslut om 
tillgänglighet för personer med funktionsnedsätt-
ning.

Med innehållsrikt menar vi ett medielandskap 
som innehåller ett brett utbud som tillgodoser olika 
intressen och smaker. Vi bidrar till detta genom vår 
tillstånds- och presstödsgivning samt genom att 
sprida kunskap om utvecklingen inom medieområ-
det.

Med ansvarsfullt menar vi ett medielandskap 
där aktörerna tar eget ansvar för att följa gällande 
regler för innehåll och andra villkor. Vi bidrar till 
detta genom att öka kännedomen om och respekten 
för reglerna genom vår tillsyn och information till 
aktörerna.

En övergripande målsättning för 2017 har 
varit att vi ska ha hög kvalitet på vårt arbete. Med 
detta menar vi korta handläggningstider, låg andel 
ändrade beslut i domstol, hög kundnöjdhet samt 
att vi ska få nya utredningsuppdrag. Under avsnitt 
1.7 Kvalitativa aspekter av verksamhetens resultat 
redovisar vi om dessa mål har uppfyllts. 

#Resultatredovisningens indelning

Enligt 2017 års regleringsbrev för Myndigheten för 
press, radio och tv ska myndigheten också definiera 
och redovisa de kvalitativa aspekterna av verksam-
hetens resultat.

Av regleringsbrevet framgår inte särskilt hur 
redovisningen ska vara indelad. Vi har valt att 
huvudsakligen redovisa resultat av myndighetens 
uppgifter enligt instruktionen med utgångspunkt i 
myndighetens organisation och verksamhetsproces-
ser. Under avsnitt 2 Besluta om tillstånd, presstöd, 
registrering och avgifter redovisas närmare de två 
avgiftsfinansierade verksamheterna – ge tillstånd att 
sända tv samt pröva frågor om utgivningsbevis.

#Organisation och kompetens

Myndigheten för press, radio och tv är organiserad 
som en enrådighetsmyndighet med en generaldirektör 
som chef. Inom myndigheten finns det två särskilda 
beslutsorgan; granskningsnämnden för radio och tv och 
presstödsnämnden. Ett insynsråd har till uppgift att 
säkerställa en fortlöpande medborgerlig insyn i verk-
samheten. Den 31 december 2017 hade myndigheten 
35 anställda. Under januari till och med mars 2017 
tjänstgjorde stabschefen som vikarierande general-
direktör för myndigheten. Den 1 april tillträdde en ny 
generaldirektör.  

Under 2015 infördes en ny organisation, som 
syftade till att skapa goda förutsättningar för att 
hantera även presstödsärenden och öka flexibili-
teten och rörligheten samt minska sårbarheten i 
organisationen. Med detta syfte skapades en samlad 
beredningsenhet, där all ärendehandläggning i 
kärnverksamheten sker. Stabsenheten bibehölls, 
men förstärktes när det gäller omvärldsarbetet. För 
beredningsenheten finns två chefer och på stabsen-
heten finns en chef. Nya roller som processledare 
infördes inom beredningsenheten, en för var och 
en av de tre huvudprocesserna tillstånd, tillsyn 
och presstöd. Under 2017 har en översyn av denna 
organisation inletts. 

Efter lokal samverkan fastställs budget och verk-
samhetsplan samt kompetensförsörjnings- och kom-
petensutvecklingsplaner. Budgeten och planerna 
revideras halvårsvis. Under verksamhetsåret håller 
respektive chef medarbetarsamtal med de anställda. 