#LANDSHÖVDINGEN HAR ORDET 

Uppsala län är ett av Sveriges snabbast 
växande. Befolkningen ökar stadigt och 
länet har bland de lägsta arbetslöshetssiff-
rorna i landet. Här bor cirka 360 000 män-
niskor. I länet finns Sveriges fjärde största 
stad, åtta kommuner, ett 20-tal större tätor-
ter och en omfattande landsbygd. Uppsala 
universitet och SLU utgör tillsammans 
med Akademiska sjukhuset ett internation-
ellt kunskapscentrum. Flera internationellt 
konkurrenskraftiga branscher och kluster 
finns i länet. 

Länsstyrelsen i Uppsala län har ett händel-
serikt år bakom sig, som en reflektion av 
världen i övrigt. Jag tillträdde som lands-
hövding den 1 november och har ambit-
ionen att i det fortsatta arbetet särskilt prio-
ritera hållbart bostadsbyggande, integration 
och miljöfrågor. 

De utmaningar och möjligheter som det 
stora antalet asylsökande i Sverige innebär 
har präglat länet, och därmed även länssty-
relsens arbete, under året. De akuta beho-
ven kring mottagande har delvis övergått i 
nya utmaningar kopplade till en långsiktig 
och hållbar integration. Länsstyrelsen har 
en roll i samordningen av insatser för att 
främja de möjligheter som migrationen kan 
innebära för vårt län i form av tillväxt och 
ett berikande av vårt samhälle. Flertalet 
lagändringar inom området har trätt i kraft 
under året vilket lett till förändrade behov 
av samverkan och informationsdelning. 
Flera frågor kopplar till detta. Inte minst 
bostadsbyggandet, som är en av de viktig-
aste utmaningarna i vårt län. Länet har 
enligt flera beräkningar landets högsta 
byggtakt per capita, men ändå är takten 
otillräcklig. Den starka utvecklingen aktua-
liserar i hög grad miljöfrågor i samband 
med planeringen. 

Vi möter regelbundet länets kommuner i 
syfte att vägleda och stödja men också för 
vår egen uppföljning av tillämpningen av 
plan- och bygglagen. Under året har läns-
styrelsen anordnat en bostadskonferens för 
nyckelaktörer i länet – kommuner, lands-
ting, bostadsbolag och byggentreprenörer – 
för att gemensamt belysa hur vi kan öka 
takten i bostadsbyggandet. Arbetet med 
havsplaneringen har under året kommit in i 
ett strategiskt läge. 

En god infrastruktur är en annan nyckel-
fråga. En utökad järnvägskapacitet med 
fyra spår mellan Uppsala och Stockholm är 
av högsta prioritet. 

Inom naturvårdsområdet har länsstyrelsen 
under året prioriterat arbetet med områ-
desskydd och förvaltning av skyddade om-
råden och hotade arter. Beslut har fattats 
om reservatsbildning i tolv områden i vilka 
ett stort antal värdefulla naturtyper ingår. 
Skydd av natur är en mycket viktig arbets-
uppgift för länsstyrelsen. Framtagandet av 
ett regionalt åtgärdsprogram för miljömå-
len har fortsatt och en projektplan är fram-
tagen. Detsamma gäller arbetet med grön 
infrastruktur där en regional handlingsplan, 
med kopplingar till flera miljökvalitetsmål, 
har påbörjats. 

Klimat- och miljöarbetet kommer att ges 
ökat fokus under 2017. 

Säkerhetsfrågorna, i vid mening, har under 
året fortsatt varit en central fråga. Social 
oro, klimatförändringar, vår roll i upp-
byggnaden av ett totalförsvar och kärn-
kraftsberedskap är bara några exempel. En 
övergripande genomlysning av länsstyrel-
sens säkerhetsarbete gjordes under året för 
att göra oss än bättre rustade i dessa frågor. 
Den årligen återkommande säkerhetskon-
ferensen i Gimo fokuserade i år på ett brett 
spektrum från antibiotikaresistens till den 
förändrade gatubilden i Uppsala. 

Under året öppnades möjligheten för läns-
styrelsen att börja fatta besluta om stöd 
inom ramen för Landsbygdsprogrammet 
och för Havs- och fiskeriprogrammet. 
Detta var välkommet, givet förseningen i 
programmet. Arbetet under året har där-
med till stor del bestått av att handlägga de 
upparbetade ansökningar som inte kunnat 
hanteras tidigare. Söktrycket gällande 
bredbandsstöd är fortsatt högt och vi har 
inte möjlighet att tillgodose alla ansök-
ningar. 

Som ett led i att främja länets internation-
ella relationer genomfördes under året ett 
antal aktiviteter riktade mot utländska 
samarbetspartners. Länsstyrelsen har bland 
annat deltagit i besök till vänlänet Vallo-
nien och till Nanjing i Kina, tagit emot 
besökande delegationer från bland annat 
Ukraina och Armenien samt anordnat en 
konferens i syfte att fördjupa och stärka 
samarbetet på regional nivå, inom ramen 
för EU:s strategi för Östersjön, med Åland. 

Insatser har påbörjats för att främja en god 
och effektiv förvaltning på myndigheten. 
Dessa ansträngningar kommer att fortsätta 
att utvecklas, bland annat inom områdena 
digitalisering, effektiv handläggning och 
bemötande.  

Vid årsskiftet bildades Region Uppsala 
genom en sammanslagning av regionför-
bundet och landstinget. I nära samråd har 
ett samverkansavtal tagits fram för att läns-
styrelsen och regionen tillsammans ska 
skapa de bästa förutsättningarna för en 
stark utveckling i länet. Länsstyrelsen 
kommer fortsatt att ha en central roll i att 
främja länets utveckling bland annat ge-
nom att se till att de nationella målen får 
genomslag i länet och att staten uppträder 
samordnat och med ett helhetsperspektiv. 

Avslutningsvis kan jag konstatera att jag 
har kommit till ett län med mycket goda 
förutsättningar med en hög befolkningstill-
växt, relativt låg arbetslöshet och ett strate-
giskt läge i landet. Universiteten, den kun-
skapsintensiva tillverkningsindustrin och 
den rika natur- och kulturmiljön skapar 
förutsättningar för fortsatt optimism! 


#RESULTATREDOVISNING 

#Inledning 

Att verka sektorsövergripande utifrån ett 
statligt helhetsperspektiv utgör grunden för 
länsstyrelsens uppdrag. Detta hänger nära 
samman med uppdraget att främja länets 
utveckling och att ha en dialog med rege-
ringen i frågor som berör länet, och som är 
av vikt för regeringen att känna till. Föl-
jande exempel är ett urval av länsstyrelsens 
verksamheter där dessa perspektiv är sär-
skilt framträdande. 

#Internationellt 

I syfte att stärka den regionala konkurrens-
kraften liksom Sveriges och länets internat-
ionella relationer och intressen arrangera-
des ett flertal aktiviteter under året. Inom 
ramen för EU:s strategi för Östersjön an-
ordnade länsstyrelsen en konferens i syfte 
att fördjupa och stärka samarbetet på reg-
ional nivå med Åland. Landshövdingen 
ledde delegationer från länet till vänlänet 
Vallonien liksom till Nanjing i Kina. Ett 
antal inkommande internationella delegat-
ioner besökte länsstyrelsen och länet under 
året, däribland från Ukraina och Armenien, 
och ett nära löpande samarbete finns eta-
blerat med den diplomatiska kåren inom 
för länet viktiga frågor. I den utsträckning 
det är möjligt försöker länsstyrelsen att 
samarbeta med andra lokala och regionala 
aktörer i våra internationella åtaganden. 

#Statliga myndigheter i Uppsala län 

Landshövdingen har vid ett tillfälle under 
året samlat länets myndighetschefer i syfte 
att diskutera gemensamma frågor, utma-
ningar och potentiella samarbetsområden. 

Vid mötet diskuterades bland annat syner-
gieffekter genom myndighetssamverkan 
inom ekonomi, IT och personal- och admi-
nistrationsfrågor liksom integration och 
möjliggörande av praktik för människor 
med utländsk bakgrund. Därutöver möter 
landshövdingen regelbundet rektorerna för 
Uppsala universitet och Sveriges lant-
bruksuniversitet, bland annat inom ramen 
för STUNS (Stiftelsen för samverkan mel-
lan universiteten i Uppsala, näringsliv och 
samhälle). Den nära verksamhetsmässiga 
kopplingen mellan länsstyrelsens uppdrag 
och flera av de myndigheter som finns re-
presenterade i Uppsala föranleder en lö-
pande samverkan.  

#Regional tillväxt 

Landshövdingen är ordförande i STUNS 
(Stiftelsen för samverkan mellan universi-
teten i Uppsala, näringsliv och samhälle), 
en viktig organisation för arbetet med reg-
ional tillväxt. Här samordnas vissa region-
ala initiativ kopplade till forskning och 
innovation. Under året har STUNS bevil-
jats stöd bland annat för projekt som syftat 
till att stärka regionens biotech-kluster. 

De regionala projektmedlen har under året 
finansierat en bredd av projekt vilka syftat 
till att stimulera företagsfrämjande och 
innovationsdrivande insatser samt internat-
ionaliserings- och etableringsprocesser. De 
projekt som beviljats medel har på något 
sätt relaterat till målen i den regionala ut-
vecklingsstrategin, det vill säga en innova-
tiv, växande, kompetent och attraktiv reg-
ion. Fördelningen av projektmedel har 
också skett utifrån de horisontella målen så 
att också unga, utlandsfödda och kvinnliga 
sökande har fått del av medlen. En transpa-
rens har funnits mellan länsstyrelsen och 
regionförbundet i processen kring projekt-
medelsfördelning. 

Länsstyrelsen har under året varit engage-
rad i regionförbundets framtagande av en 
ny regional utvecklingsstrategi och har 
även deltagit i bland annat Aktörer i sam-
verkan för Uppsala läns näringsliv, nätver-
ket Tillväxtrådet samt i Nätverket för des-
tinationsutveckling. 

Inför regionförbundets sammanslagning 
med landstinget till Region Uppsala har ett 
samverkansavtal tagits fram i nära samråd 
mellan länsstyrelse, regionförbundet och 
landstinget. Fokus har legat på att förbättra 
och delvis formalisera samarbetet för lä-
nets tillväxt.