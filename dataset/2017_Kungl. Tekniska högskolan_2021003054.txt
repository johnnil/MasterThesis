#Detta är KTH 

Sedan starten 1827 har KTH utvecklats till ett av Europas 
ledande tekniska universitet och en viktig arena för kun-
skapsutveckling. Som Sveriges största anordnare av teknisk 
utbildning och forskning samlar KTH studenter, lärare och 
forskare från hela världen. 

I samverkan med det omgivande samhället arbetar KTH
för hållbara lösningar på några av mänsklighetens största 
utmaningar: klimatförändringar, energiförsörjning, urbani-
sering och livskvalitet för en åldrande befolkning. 

kth:s utbildning och forskning täcker ett brett område – 
teknik och naturvetenskap men även till exempel arkitektur, 
industriell ekonomi, samhällsplanering och lärande. Det 
innovativa klimatet främjar mångsidiga lösningar och ska-
par en ny generation ingenjörer, arkitekter och lärare. De 
närmaste åren kommer extra fokus att läggas på digitalise-
ring, hållbarhet, internationalisering och jämställdhet.

KTH medverkar i internationella forskningssamarbeten 
och har många olika utbytes- och utbildningsprogram med 
universitet och högskolor i hela världen. KTH:s samverkan 
med strategiska partner bland företag, myndigheter och 
organisationer ger studenter och forskare ett brett kontakt-
nät att ta del av.

KTH bedriver sin utbildning och forskning vid fem cam-
pus i Stockholmsregionen. kth:s centrala campus ligger i 
Stockholms innerstad invid Norra Djurgården. Vid Alba-
Nova, nära Roslagstull, och i anslutning till kth Campus 
bedriver kth tillsammans med Stockholms universitet 
utbildning och forskning inom bioteknik och fysik.

I Karolinska Institutet Science Park i Solna finns Science 
for Life Laboratory, som drivs tillsammans med Karolinska 
Institutet, Stockholms universitet och Uppsala universitet. I 
Kista, i norra Stockholm, bedrivs utbildning och forskning 
inom IT-området i omedelbar närhet till företag och forsk-
ningsinstitut i branschen. 

I Stockholms södra förorter är KTHen del av Campus Fle-
mingsberg med fokus på medicinsk teknik. I Södertälje 
expanderar KTH inom utbildning och forskning om hållbar 
produktion. I samverkan med Scania, AstraZeneca och 
Södertälje kommun KTH en viktig partner inom Söder-
tälje Science Park.


#Organisation

#KTH:s ledning och fakultet

KTH:s utbildning och forskning har fram till 31 december 
2017 varit organiserad i tio skolor. Från 1 januari 2018 råder 
en ny organisation med fem skolor. Ett intensivt arbete har 
ägt rum under 2017 för att förbereda den nya organisationen. 
Beskrivningen nedan gäller den gamla organisationen.

Under skolorna finns institutioner, avdelningar och cen-
trumbildningar. Skolorna är direkt underställda rektor. 
Varje skola leds av en skolchef och en ställföreträdande skol-
chef, och har en ledningsgrupp. Dessutom finns skolstrate-
giska råd som är rådgivande organ till skolchefen i vissa frå-
gor. 

Universitetsstyrelsen har inseende över kth:s alla ange-
lägenheter och svarar för att dess uppgifter fullgörs. Styrel-
sen består av totalt 15 ledamöter – rektor, åtta externa leda-
möter, tre lärare och tre studeranderepresentanter. 

Rektor leder verksamheten under universitetsstyrelsen. 
Prorektor är rektors ställföreträdare. Vidare finns vicerekto-
rer för forskning, hållbar utveckling, internationella frågor 
samt jämställdhet och värdegrund. En vicerektor för digita-
lisering tillsattes under hösten 2017.

Rektors strategiska råd behandlar skolövergripande stra-
tegiska frågor och består av rektor, prorektor, dekanus, pro-
dekanus, förvaltningschef, samtliga skolchefer, kommunika-
tionschef och två studeranderepresentanter. Rektors 
ledningsråd består av rektor, prorektor, samtliga vicerekto-
rer, dekanus, prodekanus, förvaltningschef och studentkå-
rens ordförande.

Fakultetsrådet företräder hela fakulteten samt har ett 
övergripande ansvar för frågor som gäller kvalitet i utbild-
ning, forskning och samverkan. Rådet är även ett rådgivande 
organ till rektor. För att möjliggöra och stärka fakultetens 
tillgång till information och inflytande på processer och 
beslut finns ett fakultetskollegium. Detta kollegium har som 
främsta uppgift att möjliggöra och stärka fakultetens tillgång 
till information och inflytande på processer och beslut. 
Fakultetsrådets utbildningsutskott har tre huvuduppgifter: 
övergripande dimensionering av utbildningsutbud på 
grundnivå, avancerad nivå och forskarnivå, beredning av 
kth:s arbete med kvalitetsutveckling och uppföljning 
rörande utbildning samt beredning av kth-övergripande 
utveckling av regelverk och riktlinjer rörande utbildning. 
Fakultetsrådets anställningsutskott har tre huvuduppgifter: 
beredning och beslut rörande befordringsärenden, bered-
ning och beslut rörande ärenden som gäller rekrytering av 
lärare samt beredning av kth:s arbete med kvalitetsutveck-
ling och uppföljning rörande läraranställningar. Fakultets-
rådet har en befordringsnämnd och rekryteringskommit-
téer.

Dessutom har fakultetsrådet ett resursfördelningsutskott 
som bereder frågor främst avseende fördelningen av ansla-
get till forskning och forskarutbildning.


#Rektors förord

Att scanna av det gångna året genom att i olika grad och på 
olika sätt fördjupa sig i kth:s verksamhet ger ledtrådar, reda 
siffror och fakta samt avgörande händelser i det som utgör 
berättelsen om kth 2017. 

En årsredovisning berättar dock inte bara om vad som har 
hänt i fråga om kth:s utveckling och växande. Den lägger 
också en grund för det kommande året i synnerhet och för 
lärosätets framtid i allmänhet. Årsredovisningen är en 
omfattande och gedigen källa till information om alltifrån 
antal sökande till våra utbildningar, hur vår forskning fung-
erar till vår samverkan och utveckling av innovation. 

Att välja vad som särskilt ska nämnas i ett förord är alltid 
svårt. Ett ledande kth – som det står i den nya utvecklings-
planen som ska gälla de närmaste sex åren – är mer än en  
klatschig titel. Det speglar snarare både ambition och det 
faktum att närmare 5000 anställda i form av lärare, forskare 
och administratörer och omkring 14500 studenter på olika 
nivåer gör sitt bästa varje dag – som kuggar i ett gigantiskt 
kunskapsmaskineri – på våra fem campus.

Den stora och lyckosamma satsningen på KTH Södertälje 
där såväl nya utbildningar som forskning byggts upp i nära 
samarbete med det omgivande näringslivet och lokalsam-
hället är ett viktigt inslag i vår årsberättelse. Med fokus på 
hållbar produktion gör verksamheten i Södertälje våra  
600 studenter där, som på sikt ska bli 1200, redo för dagens 
och morgondagens arbetsmarknad. Relevant forskning och 
innovativ samverkan är andra viktiga ingredienser i sats-
ningen.

Ett fortsatt högt söktryck till våra utbildningar på alla 
nivåer – inte minst på forskarnivå – är naturligtvis bra lik-
som att antalet internationella studenter ökar stadigt. Dess-
utom lyckas vi, även om det fortfarande finns ett än större 
behov, matcha med boende genom de nya studentbostäder 
som blivit färdiga för inflyttning under året på vårt campus 
vid Valhallavägen. Huvudsaken är givetvis bostäder för dem 
som vill studera eller forska på KTH, men det skapar också 
ett levande campus med liv och rörelse dygnet runt.

Att genomströmningen ökat och fler tar ut sin examen på 
flera av våra utbildningar är också bra. 

En annan viktig satsning, bland många, är den där nyan-
lända snabb- och vidareutbildas inom mjukvaruutveckling, 
med ett gott facit där i stort sett alla fått arbete inom it-sek-
torn efter genomgången utbildning. Det andas kvalitet.

En annan aspekt på kvalitet är jämställdhet. Av det totala 
antalet nybörjarstudenter på KTH var 34 procent kvinnor 
och 66 procent män enligt siffror i denna årsredovisning. 
Genom en rad olika satsningar minskar skevheten – om än 
sakta – och kompetensen hamnar i första rummet.

Något som också gått som en röd tråd i verksamheten är 
det systematiska och långsiktiga kvalitetetsarbetet runt 
såväl utbildning och forskning som samverkan. Stort fokus 
har lagts på att utveckla vårt egna kvalitetssystem för 
utbildning på alla nivåer. Att KTH som ett av få lärosäten fick 
gott betyg i ukä:s tematiska utvärdering av arbetet med 
hållbar utveckling inom utbildning talar sitt tydliga språk.
Arbetsinsatserna är många och omfattande.

Det gångna året har även präglats av byggandet av en ny 
skolorganisation, där KTH nu med sina fem skolor kommer 
bli än mer enhetligt, effektivt och excellent. 

Jag låter vår nya utvecklingsplan få sista ordet i berättel-
sen om KTH 2017:

”I vår strävan mot ett ledande, integrerat, synligt, öppet, mer 
digitalt, mer hållbart, mer internationellt och mer jämställt KTH
kan alla som har sin vardag på KTH vara delaktiga. Avgörande 
för ett KTH som forskar, utbildar och samverkar utifrån alla dessa 
aspekter är att skapa samhällsnytta och framtidstro.”