#Rikspolischefen har ordet

Polisens gångna år har präglats starkt av omorganisationen och ett 
ansträngt operativt läge. Samtidigt syns en positiv utveckling inom  
flera områden.

Det andra året med den nya polisorganisationen blev 
precis som det första en arbetsam period för polisen. 
Fallande utredningsresultat, en utsatt arbetsmiljö och 
ett ansträngt operativt läge har präglat vardagen på 
många håll. 

Det förändrade omvärldsläget har både påverkat 
polisens förmåga att lösa sitt grunduppdrag och ställt 
krav på ytterligare åtgärder. Det stora antalet asyl-
sökande till Sverige avtog under året. Samtidigt kvar-
står arbetet med gränskontroller, 
inre utlänningskontroller samt 
hantering av brott och ordnings-
störningar vid asylboenden. 
Under året har polisen även fort-
satt arbetet med att höja för-
mågan mot det ökade terror-
hotet. Det handlar bland annat 
om översyn av arbetsrutiner, ökad utbildning, förbätt-
rad utrustning och samverkan med andra myndigheter.

En stor utmaning under året var ökningen av det 
dödliga våldet med skjutvapen i storstadsregionerna, 
där en stor andel inträffar i de socialt mest utsatta 
områdena. Brotten tar stora utredningsresurser i 
anspråk och är svåruppklarade. Det ställer också högre 
krav på brottsförebyggande och trygghetsskapande 
insatser. Det ökade våldet har fått negativa konsekven-
ser för övrig polisverksamhet och har bidragit till för-
sämrade resultat i delar av den brottsutredande verk-
samheten.

Även om polisens omorganisation gick in i ett 
avslutande skede, har arbetet med omorganisatio-
nen även i år påverkat resultatet på ett negativt sätt. 
De sista stegen i arbetet har handlat om att få nya 
arbetsformer på plats, tillsättning av chefer, för-
flyttning av resurser till lokalpolisområden samt 
inrättande av ledningscentraler och kontakt- 
center för allmänheten i samtliga regioner. 
Omorgansationen innebär ett systemskifte i 
polisens sätt att arbeta, men fortfarande funge-
rar inte den nya organisationen helt optimalt. 
Under hösten gjordes en översyn av delar av 
organisationen och vissa arbetssätt i den nya 
myndigheten. Polisen arbetar vidare med för-
slagen från översynen under 2017.

I utredningsverksamheten minskade 
antalet ärenden som redovisas till åklagare 
med tio procent. Även utredningsandelen 
och ärendebalanserna har försämrats på 
ett negativt sätt. En positiv resultat är att lagförings-
kvoten, vilket är ett mått på brottsutredningarnas  
kvalitet, ligger kvar på hög nivå. Under året har polisen 
arbetat för att förstärka resurserna i utredningsverksam-
heten, förbättra teknikstödet och vidareutveckla arbets-
metoderna. 

Polisens brottsförebyggande arbete och insatser för 
att komma närmare medborgarna har fortsatt att 
utvecklas. Antalet kommuner med medborgarlöften har 
under året ökat från ca 90 till 275. 
De medarbetare som arbetar i de 
14 nationellt prioriterade om-
rådena har ökat påtagligt. En 
modell för lokal samverkan mot 
organiserad brottslighet har 
tagits fram och testats. Svars-
tiderna till Polisens kontaktcenter 
minskade också drastiskt under årets två sista månader. 
Förbättringen beror på en helt ny organisation med för-
stärkt bemanning och ett regionalt kösystem. 

Bokslutet visar att polisen tar med sig ett ekonomiskt 
överskott in i det nya året. Den kraftiga rekryteringen av 
civilanställda ger dock stigande kostnader kommande 
år. Rekryteringen skedde mot bakgrund av utökade 
behov i utredningsverksamheten och i de mest utsatta 
områdena. För att nå en ekonomi i balans krävs på sikt 
både ökade anslag och ett intensifierat arbete för att 
sänka kostnaderna.

När jag summerar det gångna året kan jag som  
vanligt konstatera att polisens anställda har gjort ett 
fantastiskt arbete. Trots svåra yttre omständigheter och 
en pågående omorganisation har de anställda gjort 
många goda insatser och bidragit till en fortsatt utveck-
ling av verksamheten. Det lovar gott inför 2017.


#Polisens uppdrag och organisation

#Vårt uppdrag

Polisens uppdrag och mål framgår bland annat av Polis-
myndighetens instruktion, polislagen, polisförordningen, 
budgetpropositionen och regleringsbrevet.

Målet för kriminalpolitiken är att minska brottslig-
heten och öka människors trygghet. Målet för rätts-
väsendet är den enskildes rättssäkerhet och rättstrygg-
het.

Syftet med polisverksamheten beskrivs i polislagen 
(1984:387): ”Som ett led i samhällets verksamhet för att 
främja rättvisa och trygghet ska polisens arbete syfta till 
att upprätthålla allmän ordning och säkerhet samt att i 
övrigt tillförsäkra allmänheten skydd och annan hjälp.”

Av 2 § polislagen framgår att till Polismyndighetens 
uppgifter hör att
*förebygga, förhindra och upptäcka brottslig verk-
samhet och andra störningar av den allmänna ord-
ningen eller säkerheten
* övervaka den allmänna ordningen och säkerheten 
och ingripa när störningar har inträffat
* utreda och beivra brott som hör under allmänt åtal
* lämna allmänheten skydd, upplysningar och annan 
hjälp, när sådant bistånd lämpligen kan ges av  
polisen
* fullgöra den verksamhet som ankommer på Polis-
myndigheten enligt särskilda bestämmelser.

#Verksamhetens inriktning

År 2016 var andra året med en sammanhållen Polis-
myndighet. För att tydliggöra Polismyndighetens inrikt-
ning och förflyttning togs inför ombildningen en ny styr-
modell fram. Modellen bygger på en verksamhetsidé, 
långsiktiga mål samt strategiska initiativ. Medarbetarna  
i Polismyndigheten ska tillsammans genomföra refor-
men. 

Styrmodell

* Givna förutsättningar (t.ex. lagar och  förordningar)

* Verksamhetsidé  (>5 år)

* Långsiktiga mål (3–5 år)

* Strategiska initiativ (1–3 år)

* Verksamhetsmål (inkl. lokala mål  och lokala medborgarlöften)  (1 år)

* Medarbetare

#Verksamhetsidé

#Polisens verksamhetsidé

Närmare medborgarna, mer tillgängliga och 
tillsammans leder vi det brottsbekämpande arbetet  
för trygghet, rättssäkerhet och demokrati.

Verksamhetsidén åskådliggör polisens långsiktiga 
inriktning, ur minst ett 5-årsperspektiv, samt den för-
flyttning som Polismyndigheten har framför sig.

#Långsiktiga mål

De långsiktiga målen, i ett 3–5-årsperspektiv, ger en  
tydlig riktning och ska säkerställa att myndigheten 
genomför den förflyttning som är identifierad. De lång-
siktiga målen har utöver syftet att förflytta myndigheten 
även till uppgift att skapa långsiktighet och uthållighet i 
polisens prioriteringar.

#Strategiska initiativ

Strategiska initiativ har som syfte att på kortare sikt, ett 
till tre år, prioritera och göra tydliga vägval för Polis-
myndigheten.

Strategiska initiativ är nationella initiativ som 
genomförs för att kraftsamla kring prioriterade insatser 
och för att bidra till att de långsiktiga målen uppfylls. 
De strategiska initiativen nedan är hämtade från Polis-
myndighetens verksamhetsplan för 2016.

#Regionledningscentraler (RLC) och geografisk indelning

Arbetet med att skapa sju regionala ledningscentraler 
och en nationell ledningscentral genomförs under perio-
den andra halvåret 2015 – till slutet av 2016.

Mer än hälften av resurserna i polisregionen  
ska återfinnas i lokalpolisområdet
Ett centralt beslut är att mer än hälften av resurserna i 
en polisregion ska återfinnas i lokalpolisområdena med 
syfte att bedriva verksamheten närmare medborgarna. 
Omdisponeringen av resurser genomförs löpande fram 
till utgången av 2016.

#Medborgarlöften och lokal samverkan

Lokala medborgarlöften är en utveckling och ett kom-
plement till dagens samverkansöverenskommelser som 
redan finns i 85 procent av kommunerna. En bärande 
tanke för ett lokalt medborgarlöfte är dialogen med 
medborgarna, kommunikationen av löftet samt uppfölj-
ning och återkoppling gällande uppfyllelsen av medbor-
garlöftena. Den lokala lägesbilden, där medborgarnas 
och medarbetarnas kunskap bättre ska tas tillvara, ska 
utgöra en grund för prioriteringar av verksamheten.

Utöver de strategiska initiativ som fokuserar på 
genomförandet av reformen en sammanhållen polis- 
myndighet finns det också ett antal utvecklingsinitiativ.

#Utredningsverksamheten

Polisens nationella utredningsdirektiv (PNU) ska till-
lämpas. Åtgärder i den initiala delen av utrednings- 
processen ska utvecklas så att förutsättningarna för att 
utreda brott ökar. Återkoppling till brottsutsatta ska ske 
i utredningsprocessen. Samverkan med Åklagarmyndig-
heten ska bli bättre så att Polismyndighetens brotts-
utredningar ger åklagare ett gott stöd för ställnings-
taganden till om åtal ska väckas. Samarbetet med  
Åklagarmyndigheten ska främst inriktas mot redan  
initierade områden som brott mot barn, brott i nära 
relation, hatbrott och brott kopplade till särskilt priori-
terade områden.

I utvecklingen av utredningsverksamheten ingår bland 
annat följande områden:
* mängdbrott
* brott i nära relation
* överfallsvåldtäkter
* livsstilskriminella
* internationella brottsnätverk.

#Organiserad brottslighet

Under 2015 beslutades en strategisk rapport om organi-
serad brottslighet. Det är avsikten att den ska kunna 
läggas till grund för bekämpningen av organiserad brotts- 
lighet de kommande åren. Slutsatserna i rapporten har 
utgjort polisens bidrag i Samverkansrådet, myndighets-
samverkan mot grov organiserad kriminalitet. Rappor-
ten har också överlämnats till den Nationella operativa 
ledningsgruppen, som fattat ett nationellt prioriterings- 
och inriktningsbeslut för bekämpningen av organiserad 
brottslighet.

#Grundläggande fri- och rättigheter

Det fria ordet och den öppna debatten är grundbultar i 
vårt demokratiska samhälle. En viktig arena för uttryck 
för dessa rättigheter är allmänna sammankomster, där 
polisen är en viktig aktör när det gäller att möjliggöra 
för medborgarna att utnyttja sina demokratiska rättig-
heter att uttrycka åsikter. Likaså är rätten att fritt 
uttrycka sin religiösa tro, att få vara öppen med sin sex-
uella identitet eller att accepteras för den man är, oavsett 
etniskt ursprung, en viktig grundbult för det demokra-
tiska samhället.

Den rådande samhällsutvecklingen med tilltagande 
terrorhot och hatbrott utmanar det demokratiska sam-
hällets grundläggande mänskliga fri- och rättigheter,  
vilket ställer särskilda krav på att polisen handlar 
beslutsamt och vidtar adekvata åtgärder på området. 
Detta nödvändiggör bland annat nya organisatoriska 
och verksamhetsmässiga initiativ från polisens sida i 
fråga om brottsutredning, underrättelseverksamhet och 
metodutveckling.

#Migrantströmmar och gränspolisiär verksamhet

Den omfattande migrantströmmen ställer stora krav på 
polisens förmåga att hantera sina uppgifter inom det 
gränspolisiära området. Gränspolisarbetet ska bedrivas 
med hög kvalitet i syfte att ha kontroll på vilka som 
kommer in och vistas i Sverige liksom att de som inte 
har rätt att vistas i Sverige avvisas eller utvisas. Mot-
tagandet av migranter ska samtidigt präglas av humani-
tet. Därutöver behöver arbetet med verkställigheter för-
stärkas. 

Stora inflöden av migranter kräver en ökad polisiär 
närvaro för att säkerställa ordning och säkerhet.  
Migrantsituationen innebär även ett behov av tillsyn och 
bevakning, till exempel vid asylboenden. Likaså behövs 
resurser för gränskontroll, inre utlänningskontroll och 
för den tillfälligt återinförda gränskontrollen vid inre 
gräns samt till internationell verksamhet vid EU:s yttre 
gräns. 

För att möta de nya utmaningar och krav som ställs 
på den polisiära verksamheten, och för att på ett ända-
målsenligt och effektivt sätt planera strategiska och ope-
rativa åtgärder, kommer myndigheten bland annat utgå 
från Strategin för gränskontroll och inre utlännings- 
kontroll och stärka utvecklingen av såväl tekniskt stöd 
som kompetens. I arbetet ska också samverkan ske med 
Migrationsverket, Kriminalvården, kommuner och 
andra nationella och internationella aktörer. 

#Mobila it-lösningar

Förutsättningarna för att bedriva en effektiv verksamhet 
i yttre tjänst kan förbättras genom en effektivare åt-
komst till polisens it-system. Genom införande av en ny 
mobil plattform kan tillgången till information öka.

#Medborgarmötet

Medborgarna söker kontakt med polisen via olika 
kanaler och utifrån olika behov. I detta möte ska med-
borgarnas behov och perspektiv beaktas bland annat 
tillsammans med arbetet för en enhetlig, effektiv och 
tillgänglig polis. Detta eftersom synen på polisens effek-
tivitet har stor betydelse för människors förtroende för 
polisen. Den vanligaste vägen till att komma i kontakt 
med polisen är via Polisens kontaktcenter (PKC). 

#Medarbetardrivet utvecklingsarbete

En central faktor för att utveckla svensk polis är medar-
betardrivet utvecklingsarbete. Under 2016 kommer for-
mer för detta att utvecklas.


#Vår organisation

Polismyndigheten består av sju polisregioner och nio 
nationella avdelningar inklusive ett kansli. Totalt har 
myndigheten 29517 medarbetare.

Polismyndigheten är en enrådsmyndighet, och leds 
av en chef som inför regeringen bär ansvaret för myn-
dighetens verksamhet. Det är regeringen som utser riks-
polischefen.

#Polisregioner

De sju polisregionerna har helhetsansvar för polis- 
verksamheten inom ett angivet geografiskt område. 
Ansvaret omfattar bland annat utredningsverksamhet, 
brottsförebyggande verksamhet och service. Arbetet i 
regionen leds av en regionpolischef.

Inom varje polisregion finns ett antal polisområden 
och inom varje polisområde finns lokalpolisområden. 

Lokalpolisområdet är basen för polisens verksamhet 
och har ansvar för utredning av de brott som ska utre-
das på lokalpolisområdesnivå. Lokalpolisområdets 
brottsförebyggande och ingripande verksamhet bedriver 
ett brottsförebyggande och trygghetsskapande arbete i 
nära samverkan med kommuner och andra lokala aktö-
rer. Ingripandeverksamhet ska upprätthållas dygnet 
runt. Trafiksäkerhetsarbete som omfattar till exempel 
hastighetskontroller, nykterhetskontroller och kontrol-
ler av farligt beteende bedrivs vid lokalpolisområdet. 
Lokalpolisen arbetar trygghetsskapande och brottsföre-
byggande, med åtgärder mot ungdomsbrottslighet och 
med brottsofferstöd. Ett lokalpolisområde har även en 
enhet för stöd och service.

Ett polisområde leder, samordnar, följer upp och 
analyserar den operativa verksamheten i området. Dyg-
net runt ska man på ett polisområde kunna leda den 
yttre verksamheten och genomföra initiala utrednings-
åtgärder. På polisområdets utredningsenhet sker brotts-
samordning och ärendesamordning. I brottssamord-
ningen ingår seriebrottssamordnare, analytiker med 
forensisk kunskap och förundersökningsledare. Vid 
enheten finns även jourverksamhet, spaningsverksamhet 
samt en brottsoffer- och personsäkerhetsgrupp. Polis-
områdets kansli utgöra ett stöd i planering och uppfölj-
ning av verksamheten samt utför servicefunktioner som 
vaktmästeri, posthantering, diarium och arkiv. 

Polisregionens operativa enhet ansvarar för den regi-
onala krisberedskapen, insatsförmågan, ledningscentra-
len och för Polisens kontaktcenter samt sådant trafik-
säkerhetsarbete som kräver särskild kompetens (till 
exempel kontroll av farligt gods samt kontroll av kör- 
och vilotider). Vid utredningsenheten i polisregionen 
finns spaningsverksamhet och teknikspaning, forensisk 
verksamhet samt en aktionsgrupp för den särskilda sats-
ningen mot grov organiserad brottslighet. Vid enheten 
samordnas utredning av brott och ärenden från andra 
polisregioner samt bedrägeriutredningar. Utrednings-
enheten ansvarar också för brottsoffer- och personsä-
kerhetsarbetet i polisregionen. Underrättelseenheten i 
polisregionen bedriver underrättelseverksamhet med 
strategiskt, taktiskt och operativt fokus och ansvarar för 
informatörsverksamhet. Regionkansliet planerar och 
följer upp verksamheten på övergripande nivå, genom-
för risk- och säkerhetsanalyser samt ansvarar för verk-
samhets- och säkerhetsskydd. 