#Året som gått 

Min första tid som generaldirektör har varit både händelserik och utma-
nande. Tack vare det stora engagemang för de frågor som Socialstyrelsen 
ansvarar för och den gedigna kunskap som finns såväl inom som utanför 
organisationen, har myndigheten kunnat bidra till att utveckla hälso- och 
sjukvården och socialtjänsten. Socialstyrelsen är en expertmyndighet och 
arbetet har utgått från faktabaserade analyser av nuläge och utmaningar 
samt åtgärder kopplade till detta. 

Under 2016 har Socialstyrelsen tagit flera steg mot ett mer långsiktigt 
arbete utifrån vår instruktion och förordningen för kunskapsstyrning. Ett 
steg har varit att arbeta fram en strategisk färdplan för 2017–2020. Arbe-
tet under det gångna året har involverat alla på myndigheten. Färdplanen 
pekar ut hur myndigheten ska utveckla arbetssätt och vilka resultat som 
ska uppnås med verksamheten. Verksamheten ska utgå från målgrup-
pernas behov och det innebär att myndigheten behöver ha en nära dialog 
och bra samarbete med dessa grupper och andra berörda aktörer om hur 
arbetet läggs upp för att bäst stödja och utveckla hälso- och sjukvården 
och socialtjänsten. Myndigheten behöver vara ännu mer öppen mot om-
världen, alltid basera arbetet på kunskap samt ge en bra service. 

Sedan den 1 mars 2016 leds myndigheten av en styrelse. Styrelsen har 
under året bland annat beslutat om den strategiska färdplanen och inrikt-
ningen för den digitala utvecklingen.

Socialstyrelsen har tillsammans med de andra åtta myndigheter som 
ingår i Rådet för styrning med kunskap fortsatt utveckla den statliga 
styrningen. Några milstolpar är att rådet har enats om att arbeta vidare 
med den gemensamma författningssamlingen, att förbättra sökbarheten 
för myndigheternas produkter och tjänster genom att använda en gemen-
sam modell för metadatamärkning samt startat ett projekt för att stärka 
brukarsamverkan. 

Under året har Socialstyrelsen gett stöd i form av bland annat vägled-
ning, stödtelefon och analyser till kommuner och landsting i deras arbete 
med att erbjuda vård och omsorg till asylsökande och nyanlända. Genom 
bland annat den ökade migrationen har antalet ansökningar om behörig-
het för personer med utbildning utanför EU/EES mer än fördubblats 
under de senaste åren. Socialstyrelsen har under året förbättrat service 
och kortat väntetider för dessa personer. Vidare har myndigheten etable-
rat en webbplats på engelska och arabiska som informerar om vägen mot 
svensk legitimation.

Fram till 2018 företräder jag Sverige i Världshälsoorganisationens 
(WHO) styrelse. Styrelsen har diskuterat en global plan för demens 
liksom hur Agenda 2030 ska implementeras. Jag leder också arbetet i 
OECD:s hälsokommitté i egenskap av ordförande från och med 2017. 

Slutligen vill jag rikta ett varmt tack till alla inblandande i det gångna 
årets arbete för utmärkta insatser och ett gott samarbete!


#Socialstyrelsen 2016

Socialstyrelsen är en statlig förvaltningsmyndighet vars uppdrag är att 
verka för god hälsa och social välfärd samt för vård och omsorg av hög 
kvalitet. De grundläggande bestämmelserna för verksamheten finns i 
förordningen (2015:284) med instruktion för Socialstyrelsen. Myndig-
heten bedriver en bred nationell och internationell verksamhet som rör 
hälso- och sjukvård och annan medicinsk verksamhet, tandvård, social- 
tjänst, stöd och service till vissa personer med funktionsnedsättning 
samt frågor om alkohol och missbruksmedel. Vi bistår även regeringen 
med underlag och expertkunskap inom vårt verksamhetsområde. 

Av Socialstyrelsens instruktion framgår också att vi särskilt ska arbeta 
med frågor avseende barn och ungdom, funktionshinderspolitiken, 
jämställdhet samt främjande av lika rättigheter och möjligheter oavsett 
sexuell läggning, könsidentitet och könsuttryck. 

#Organisation

Sedan den 1 mars 2016 är Socialstyrelsen en styrelsemyndighet enligt 
beslut av regeringen. Det tidigare insynsrådet är ersatt av en styrelse som 
har ansvar för att leda myndigheten. Styrelsen består av åtta ledamöter. 

Socialstyrelsen har under året varit organiserad i fem avdelningar med 
ansvar för var sitt verksamhetsområde: 

* statistik och jämförelser
* kunskapsstyrning för hälso- och sjukvården
* kunskapsstyrning för socialtjänsten
* regler och behörighet
* utvärdering och analys. 

Därutöver finns stödfunktionerna generaldirektörens stab, verksamhets-
stöd och kommunikation. För att sätta fokus på frågorna kring behörig-
het och statsbidrag gjordes under hösten 2016 en organisatorisk översyn 
vilket resulterade i att en ny avdelning för dessa frågor bildas från och 
med 2017. 

#Verksamhetens omfattning

Under 2016 uppgick Socialstyrelsens totala kostnader till 823,5 miljo-
ner kronor. Utöver förvaltningsanslaget finansierades vår verksamhet 
till cirka 31 procent av sakanslag och externa medel. Sakanslag och 
externa medel har under flera år utgjort en betydande del av vår finan-
siering, vilket har medfört att organisationen har större fasta kostnader 
än förvaltningsanslaget. Detta gör myndigheten sårbar för förändringar i 
uppdragsvolym. 

Den 31 december 2016 var 664 personer anställda vid Socialstyrelsen, 
vilket är en ökning med 36 personer jämfört med samma tidpunkt 
föregående år. Myndigheten expedierade totalt 32 632 ärenden, att jäm-
föra med 2015 då 31 192 ärenden registrerades.

Under 2016 hanterade Socialstyrelsen 187 regeringsuppdrag exklusive 
uppdrag om transfereringar. Det är nästan lika många som 2015 då  
189 regeringsuppdrag hanterades. Vi fick i år 87 nya, varav 50 i reglerings- 
brevet respektive 37 genom särskilt beslut, och avslutade 80 stycken.  
I år har vi kostnadsberäknat alla avslutade regeringsuppdrag, förutom ett 
som inte varit relevant att kostnadsberäkna. År 2015 kunde 98 procent 
kostnadsberäknas. Kostnaderna för respektive regeringsuppdrag redovi-
sas i bilaga 1.

Socialstyrelsen handlägger och administrerar Hälso- och sjukvårdens 
ansvarsnämnd (HSAN), vilket innebär att personal som är anställd av 
Socialstyrelsen förbereder de ärenden som ansvarsnämnden beslutar om. 
Myndighetens kostnader för HSAN 2016 uppgick till 5 965 506 kronor. 

#Rådet för statlig styrning med kunskap 

Socialstyrelsen ingår i Rådet för styrning med kunskap avseende hälso- 
och sjukvård och socialtjänst tillsammans med E-hälsomyndigheten, 
Folkhälsomyndigheten, Forskningsrådet för hälsa, arbetsliv och välfärd, 
Inspektionen för vård- och omsorg, Läkemedelsverket, Myndigheten 
för delaktighet, Statens beredning för medicinsk och social utvärdering 
och Tandvårds- och läkemedelsförmånsverket. Rådet regleras av förord-
ningen (2015:155) om statlig styrning med kunskap. Socialstyrelsens 
generaldirektör är ordförande i rådet.

Under året har rådet arbetat med att utveckla delmål och konkre-
ta aktiviteter kopplade till de tre övergripande målen för arbetet med 
den statliga kunskapsstyrningen, det vill säga att styrningen ska vara 
samordnad, effektiv och behovsanpassad. 

För att myndigheterna ska kunna arbeta mer samordnat har rådet enats 
om att utveckla arbetet med gemensamma analyser och övergripande 
verksamhetsplanering mellan myndigheterna. Under 2016 genomförde 
myndigheterna även ett gemensamt omvärldsarbete, vilket kommer 
fortsätta de kommande åren. Ett arbete inleddes dessutom med att  
utveckla den gemensamma författningssamlingen och sökbarheten i  
myndigheternas publikationer och tjänster. Rådets myndigheter har 
under 2016 även gått in med gemensam finansiering för webbplatsen 
kunskapsguiden.se där delar av myndigheternas kunskapsstöd finns 
samlat.

För att säkerställa att myndigheterna som ingår i rådet har effektiva 
arbetsformer har rådet arbetat med att tydliggöra roller och metoder vad 
gäller systematiska översikter och vetenskapliga underlag samt med att 
ta fram metoder för att identifiera kunskapsluckor. 

En viktig del av årets arbete med att stärka behovsanpassningen av 
myndigheternas styrning med kunskap har varit att genomföra behovs-
dialoger med relevanta aktörer, till exempel företrädare för kommuner 
och landsting (den så kallade huvudmannagruppen), för patient- och 
brukarorganisationer samt för professionerna. Rådet har identifierat att 
detta är ett utvecklingsområde och har inlett ett arbete för att gemensamt 
stärka delaktigheten hos patienter och brukare. Ett konkret område som 
rådets myndigheter arbetar vidare med, utifrån de behov som huvudman-
nagruppen har lyft, är att stärka arbetet med en evidensbaserad praktik. 
Under 2016 har rådets myndigheter i dialog med brukarorganisa- 
tionerna även identifierat ett behov av fortsatta aktiviteter vad gäller 
psykisk ohälsa hos äldre. 

Ett viktigt utvecklingsarbete är också att koppla ihop det arbete som 
rådets myndigheter gör med huvudmannagruppens arbete med  
existerande strukturer – till exempel de regionala stödstrukturerna för 
socialtjänst samt pågående arbete för att stärka kunskapsstyrning i lands- 
ting och regioner samt inom Sveriges Kommuner och Landsting (SKL). 
Socialstyrelsen arbetar också aktivt med att utveckla arbetsformerna för 
både rådet och huvudmannagruppen. Hit hör att hålla i ordförandeskapet 
och tillhandahålla en kansliresurs för rådets löpande arbete. 

De mål som rådet arbetar utifrån ska även genomsyra Socialstyrelsens 
interna arbete för att stärka den gemensamma kunskapsstyrningen, och 
de finns med som en del av vår övergripande verksamhetsplanering.  
Arbetet med förstärkt styrning med kunskap finns även med som ett 
viktigt utvecklingsområde i vår strategiska färdplan. 

#Färdplanen pekar ut riktningen

Den strategiska färdplanen har beslutats av styrelsen och den är ett stöd 
för att svara mot vårt uppdrag. Färdplanen stakar ut vår långsiktiga styr-
ning och hur vi kan utveckla arbetssätt och resultat. Under utarbetandet 
av den strategiska färdplanen har dess intentioner påverkat processen för 
verksamhetsplanering, uppföljning samt intern styrning och kontroll för 
nästkommande år. 

Ett instruktionsstyrt och långsiktigt arbetssätt med fokus på resultat 
gör att Socialstyrelsens verksamhet kan utvecklas till att vara närmare 
och mer stödjande för brukare, allmänhet, hälso- och sjukvård samt 
socialtjänst i kommuner och landsting, för civilsamhälle, för profession 
samt för regeringen. För att vi ska nå bra resultat behöver vi ha god 
kunskap om behoven och ha en bra dialog om hur vi bäst arbetar för att 
stödja, utveckla och styra hälso- och sjukvården och socialtjänsten. Vi 
behöver vara öppna mot omvärlden, alltid basera vårt arbete på kunskap 
samt ge bra service för att vara trovärdiga och möjliga att känna tillit till.