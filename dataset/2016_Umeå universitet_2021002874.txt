#Förord 

Umeå universitet har under år 2016 fått en ny 
universitetsledning, vilket inneburit en förändring 
och nystart i flera avseenden gällande centrala 
frågor för universitetet. Universitetet har under året 
producerat stora mängder kritiskt granskad 
kunskap, som nu är en del av den vetenskapliga 
väven. Kunskaper från forskningen ligger till grund 
för utbildning av våra studenter och för samverkan 
med det omgivande samhället. Möten mellan 
forskare, lärare och studenter, och inte minst med 
aktörer från det övriga samhället, lokalt, regionalt, 
nationellt och internationellt, är mycket 
inspirerande. Den intensiva aktivitet som vi har 
inom universitetets verksamhetsgrenar speglar det 
universitet vi är i dag, med mer än 4100 
medarbetare och 32000 studenter. 

Årshögtiden den 22 oktober blev ett viktigt tillfälle 
då vi samlades för att hedra våra nya 
hedersdoktorer, professorer och pristagare för deras 
insatser. Högtiden ramades in av föreläsningar och 
seminarier med våra festföremål, som visade på den 
höga kvalitet vi har i vår forskning och utbildning.  

Även omvärlden uppmärksammade Umeå 
universitet under år 2016. Sju ämnen vid Umeå 
universitet, vilket är fler än någonsin tidigare, 
hamnade högt upp på listan när världens bästa 
lärosäten rankades i QS World University Rankings 
by Subject 2016. Designhögskolan vid Umeå 
universitet rankas av både prestigefyllda Red Dot 
Institute och iF som bästa designutbildning i Europa 
och i världen.  

När vi blickar tillbaka på året 2016 kan vi även 
glädjas åt flera framgångar på forskningsområdet, 
inte minst i form av flera riktigt stora forsk-
ningsanslag. Umeå universitet hamnade även högt 
upp på tidskriften Natures lista över världens mest 
lovande universitet, med störst ökning av antal 
publicerade forskningsartiklar inom naturve-
tenskap.  

Det finns många exempel på forskningsresultat som 
har satt avtryck i världen under året. Bland annat 
har forskare vid Umeå universitet odlat, skördat och 
även tillagat växter vars DNA förändrats med 
”genkniven” CRISPR/Cas9. Trots att middagen bara 
mättade två personer var det första steget in i en 
framtid där vetenskapen bättre kan förse världens 
bönder och konsumenter med nyttiga, vackra och 
tåliga växtsorter. 

Rymden har också varit på tapeten för Umeå 
universitet under året. Biologiska prover från den 
internationella rymdstationen ISS undersöks av 
forskare vid Umeå universitet och inom en snar 
framtid kan Umeå universitet bli det första lärosätet 
i landet som landar på månen i projektet Umeå 
Lunar Venture.  

Vidare är Umeå universitet delaktigt i Sveriges 
största forskningsprojekt inom hjärta, kärl och 
lungor. Genom det nationella projektet SCAPIS ska 
världens största kunskapsbank byggas upp för 
framtida forskning kring individuella faktorer för 
hjärt- och lungsjukdom. Dessutom ska Umeå 
universitet koordinera ett unikt internationellt 
konsortium för zikavirusforskning, ZikaPLAN, med 
totalt 25 forskningsinstitut runt om i världen.  

Ett universitet är en plats för kunskapsutbyte och 
diskussion. Utöver inomvetenskapliga seminarier 
och konferenser har forskare vid Umeå universitet 
även föreläst för allmänheten, bland annat i 
samband med årets öppna Vetenskapsluncher. Vi 
har dessutom haft besök av flera prominenta gäster 
som har delat med sig av sin kunskap. I början av 
året föreläste terrorforskaren Hans Brun i en fullsatt 
Aula Nordica. Under årshögtiden hade vi besök av 
universitetets hedersdoktor Dr Denis Mukwege som 
talade om vägen till fred i Kongo och som avslutning 
på året gav Edvard Moser oss en inblick i den 
upptäckt som resulterade i Nobelpriset i fysiologi 
eller medicin år 2014. Universitetets forskare fick 
även en unik möjlighet att diskutera med honom om 
hur man skapar framgångsrika forskningsmiljöer. 

År 2016 var ett omskakande år i vår omvärld. I 
flyktingkrisens spår fick Umeå universitet bland 
annat i uppdrag av Socialstyrelsen att genomföra 
kunskapsprov för att validera teoretiska och 
praktiska kunskaper hos läkare som utbildats 
utanför EU- och EES-området. Universitetet fick 
även i uppdrag att rikta en ny kurs i 
författningskunskap för nyanlända med utbildning 
inom hälso- och sjukvård, vilket bidrar till att de 
snabbt kan komma ut i arbetslivet.  

Sammantaget är universitetets framgångar av stor 
betydelse för vår synlighet och attraktionskraft. Som 
nybliven rektor för Umeå universitet kan jag inte 
nog understryka den stolthet jag känner över de 
resultat som universitet har presterat under år 2016. 
Tillsammans med mina kollegor i ledningen 
konstaterar jag att Umeå universitet har den bredd 
och kvalitet i forskning och utbildning som krävs för 
att bära in i framtiden. Vi är väl rustade och kan 
därmed med tillförsikt se fram emot det arbete som 
ligger framför oss! 


#Inledning 

#Från vision till verklighet 
 
Umeå universitet har en högt ställd vision, Umeå 
universitet 2020 – Vision och mål. Under år 2013 
genomfördes ett intensivt arbete över hela 
universitetet för att utifrån visionen konkretisera 
grupper om delmål och vilka konsekvenser de får för 
det fortsatta arbetet. I slutet av det året fastställdes 
universitetsgemensamma delmål samt delmål för 
fakulteterna och Lärarhögskolan, med tillhörande 
forskningskontrakt.  

År 2014 blev det första implementeringsåret för 
visionen och implementeringen har fortsatt år 
2015─2016. År 2015 uppdaterades delmålen och i 
vissa fall har dessa justerats. Under våren 2016 har 
en uppföljning av delmålen för år 2015 genomförts 
liksom tidigare år. Inför uppföljning av delmålen år 
2016 har uppföljningsmodellen utvecklats och 
samordnats mellan universitetets olika nivåer.  

Under år 2016 har en universitetsgemensam 
verksamhetsplan som omfattar år 2017 utarbetats 
och fastställts av rektor, i syfte att ännu tydligare 
presentera universitetets fastställda mål och 
viktigaste aktiviteter samt uppdrag. Arbetet med att 
förenkla och förbättra universitetets process och 
modell för verksamhetsplanering och verksam-
hetsuppföljning fortsätter år 2017.   

Grundläggande för Umeå universitets visionsarbete 
är att sträva efter högsta möjliga kvalitet i högre 
utbildning och forskning. Det må låta som en 
självklarhet för ett lärosäte, men Umeå universitets 
tro på vad det är som definierar god kvalitet och hur 
det uppnås är dock helt avgörande. Det är dessa 
tankar och idéer som tydliggörs i visionen. Visionen 
tar avstamp i de drivkrafter som fanns redan vid 
universitetets tillblivelse och tydliggör att framgång 
ska nås genom att förädla dessa faktorer.  

#Indelning av årsredovisningen  

Redovisningen av universitetets verksamhet delas 
in i Utbildning på grundnivå och avancerad nivå, 
Forskning, konstnärligt utvecklingsarbete och 
utbildning på forskarnivå respektive Samverkan 
och innovation. Förutom dessa tre delar redovisas 
vissa uppgifter under rubriken Gemensamt för 
verksamhetsgrenarna. Avslutningsvis i årsredovis-
ningen ligger den finansiella redovisningen. 

För vissa avsnitt i resultatredovisningen anges 
tillämpliga återrapporteringskrav och bestämmel-
ser i regleringsbrev, lagar eller förordningar, bl.a. 
högskolelagen (SFS 1992:1434), där de 
övergripande målen för statliga universitets 
verksamhet anges. För vissa avsnitt anges också 
hänvisningar till annan information från riksdag 
och regering, eller till mål som universitetet självt 
uppställt. Gemensamt för dessa avsnitt är att de 
inleds med att citera aktuellt återrapporteringskrav, 
lag eller bestämmelse, alternativt den information 
som avsnittet kan hänvisas till. 

Redovisningen av jämförelsetal har i vissa fall gjorts 
för fyra föregående år utöver redovisningsåret 2016, 
trots att endast två jämförelseår formellt behöver 
redovisas. 

Årsredovisningen har sammanställts med bidrag 
från många delar av universitetet, och uppgifter om 
volym, ekonomi och utveckling har hämtats främst 
från universitetets beslutstödssystem Fokus samt 
från ekonomisystemet Raindance. Uppgifter om 
måluppfyllelse och viktiga aktiviteter har hämtats 
ifrån beslut, rapporter etc. Uppgifter om studenter, 
forskarstuderande och personal har hämtats från 
Fokus, som är universitetets system för automatise-
rad uppföljning och som hämtar data från universi-
tetets stora administrativa källsystem Ladok, 
Primula och Raindance.  

Viss utbildningsdata från Ladok som är av icke-
ekonomisk karaktär låses inte i de särskilda 
årsredovisningstabeller som finns. Eftersom Ladok-
systemet i grunden är ett levande system innebär 
detta att det kan ha skett datatransaktioner som 
skapar skillnader i historiska data jämfört med vad 
som rapporterats i tidigare årsredovisningar. Detta 
gäller bland annat data angående doktorander och 
antalet utfärdade examina.  

När det gäller antalet årsarbetare för år 2015 har 
denna uppgift justerats sedan föregående 
årsredovisning. Anledningen till detta är att ifjol 
användes november istället för oktober månads 
nominella arbetstid vid beräkning av antalet 
årsarbetare för år 2015. 

För att redovisningen ska vara så rättvisande och 
enhetlig som möjligt, samt i syfte att få en ökad 
jämförbarhet med övriga nationella universitet, har 
2015 års uppgift gällande antalet årsarbetare och i 
vissa fall även tidigare års utbildningsdata som 
redovisas i denna årsredovisning uppdaterats.  

#Verksamheten 

Umeå universitet bedriver utbildning och forskning 
inom ramen för fyra fakulteter: humanistisk, 
samhällsvetenskaplig, medicinsk samt teknisk-
naturvetenskaplig fakultet. Lärarhögskolan vid 
Umeå universitet ska samordna, utveckla och 
kvalitetssäkra lärarutbildning och utbildningsve-
tenskap vid Umeå universitet. 

Universitetet har ett brett utbildningsutbud inom 
flertalet utbildningsområden, vilka omfattar såväl 
yrkesexamina och generella examina inom 
utbildning på grundnivå och avancerad nivå som 
licentiat- och doktorsexamina inom utbildning på 
forskarnivå.  

Forskningsverksamheten inom fakulteterna är 
betydande, med såväl stor bredd som spetsområden 
med mycket hög nationell eller internationell 
kvalitet. Universitetet har under året rönt flera 
framgångar inom forskningen.  

Universitetet har ett rikt samarbete med det 
omgivande samhället, vilket inom utbildning på 
grundnivå bland annat kommer till uttryck genom 
att studenter har praktik i arbetslivet samt genomför 
examensarbeten i samarbete med andra 
organisationer, som företag, kommuner, landsting 
etc. Inom forskningen sker samverkan genom 
projekt i samarbete med näringslivet och andra 
organisationer. Universitetet bedriver vidare 
uppdragsforskning och uppdragsutbildning. 