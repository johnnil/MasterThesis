#GENERALDIREKÖRENS FÖRORD  

När jag tillträdde som generaldirektör för ESV i 
april 2017 kom jag till en myndighet som i huvud-
sak fungerar mycket väl. Verksamheten består till 
stor del av löpande uppdrag, som är förhållande-
vis likartade från år till år, 
och där myndigheten årligen lämnar ifrån sig ett 
antal produkter av god kvalitet. Det handlar bland 
annat om prognoser, utfallsrapporter för statens 
ekonomi, revisionsrapporter, utbildningar, rådgiv-
ningsuppdrag, Hermessystemet. 

Utöver denna löpande verksamhet har 2017 i 
större utsträckning än vanligt präglats av några be-
tydande förändringar av verksamheten. Vi har av-
vecklat vår  ramavtalsverksamhet, som vid årsskif-
tet fördes över till Kammarkollegiet, samtidigt som 
verksamheten fortsatte med full fart hela året och 
resulterade i flera nya avtal. Inom digitaliserings-
området har vi på regeringens uppdrag genomfört 
flera större insatser, samtidigt som vi började  
planera för att föra över  verksamhet till myndig-
heten för digitalisering av den offentliga sektorn. 
Mot slutet av 2018 kommer vi att vara en något 
mindre, och förhoppningsvis vassare, myndighet 
med en fortsatt central roll som kunskapsnav i  
frågor som rör statsförvaltningens styrning. 

#En effektivare styrning av statsförvaltningen 

Under 2017 har ESV genomfört flera regerings-
uppdrag som rör regeringens styrning av myndig-
heterna. Vi har också lämnat förslag om att  
avskaffa delårsrapporten för statliga myndigheter, 
om en förändrad resultatredovisning i årsredovis-
ningen och om förändringar i förordningen om in-
tern styrning och kontroll. Syftet har varit att skapa 
förutsättningar för en effektivare och mer ända-
målsenlig styrning av statsförvaltningen. På vår 
webbplats har vi även spridit goda exempel på  
effektiviseringar ute på myndigheter. Vi har också 
genomfört en förstudie om att  digitalisera myndig-
heternas årsredovisningar. Utvecklingsprojektet 
Ett Förbättrat Hermes, den del som avser Rege-
ringskansliet, har avslutas efter flera års leveranser 
av ökad användbarhet och nya funktioner.  

#EU-revision 

ESV granskar årligen hur ansvariga myndigheter 
hanterar det EU-stöd som de betalar ut till stödmot-
tagare. Under 2017 har vi lämnat vår avslutande 
bedömning för hela programperioden 2007–2013 
och vi har bedömt den årliga förvaltningen som  
genomfördes under 2016. Vårt arbete visade att de 
myndigheter som ansvarar för EU-medel har blivit 
bättre på att följa reglerna och att omfattningen av 
felaktiga utbetalningar är liten. Det finns dock en 
förbättringspotential avseende hanteringen av jord-
brukarstöden. 

#ESV:s eget effektiviseringsarbete 

Arbetet med att öka effektiviteten i ESV:s egen 
verksamhet handlar bland annat om att försöka ta 
tillvara på de möjligheter som digitaliseringen 
skapar. Under året lanserade vi vår första webb- 
utbildning. Vi har också påbörjat ett arbete för en 
effektivare rådgivningsverksamhet samt infört ett 
nytt digitalt ärende- och dokumenthanterings 
system. 
 
Jag vill avslutningsvis rikta ett tack till alla de myn-
digheter och medarbetare på ESV som genom ett 
gott samarbete bidrar till vår vision att göra Sverige 
rikare. 


#Verksamhetsöversikt

Ekonomistyrningsverkets (ESV) verksamhet styrs 
främst av myndighetens instruktion och reglerings-
brev. 

#Resultatredovisningens indelning 

Resultatredovisningen är indelad i fem verksam-
hetsområden i enlighet med regleringsbrevet: 

* Ekonomisk styrning 

* Prognoser 

* Informationssystemet Hermes 

* EU-revision 

* Tjänsteexport 
 
#ESV:s prestationer 

Vi beskriver varje verksamhetsområde i ett eget 
kapitel, med undantag för tjänsteexport som vi be-
skriver i kapitel 7 Övrig återrapportering. För varje 
verksamhetsområde redovisar och kommenterar vi 
verksamhetens prestationer och resultat i förhåll-
ande till de uppgifter och återrapporteringskrav 
som ESV fått i instruktionen och i regleringsbrev-
en. För varje verksamhetsområde inleder vi med en 
beskrivning av de uppgifter som enligt instrukt-
ionen och regleringsbrevet ingår i verksamhetsom-
rådet. Därefter redovisar vi verksamhetsområdets 
prestationsområden och prestationstyper, tillsam-
mans med verksamhetsområdets kostnader. Med 
prestationsområden menas en indelning utifrån vil-
ken typ av kärnverksamhet som utförs, exempelvis 
Internredovisning och Intern styrning och kontroll. 
Vi väljer att dela in verksamheten i prestationsom-
råden så att prestationerna inom prestationstyperna 
ska likna varandra. En prestationstyp är en mindre 
grupp prestationer som har något gemensamt. Re-
sultatredovisningen följer den indelning vi presen-
terar i den inledande tabellen i varje kapitel.  

ESV redovisar antalet prestationer där vi gjort be-
dömningen att det är relevant, till exempel för av-
giftssamråd och utbildningar. För flertalet av våra 
prestationer har vi gjort bedömningen att det var-
ken är möjligt eller relevant att redovisa antalet 
prestationer. I de fallen beskriver vi prestationerna 
i löpande text.  

För de flesta av ESV:s prestationstyper har vi 
också gjort bedömningen att det inte är relevant att 
redovisa någon styckkostnad, eftersom prestation-
erna inom en prestationstyp ofta skiljer sig mycket 
åt i kostnad och omfattning. Inom till exempel pre-
stationstypen uppdrag skiljer sig prestationerna 
både vad gäller kostnad och omfattning, men även 
på så sätt att det kan vara olika typer av uppdrag 
mellan åren. Vi anser därför att styckkostnad skulle 
bli ett svårtolkat mått och därför använder vi det 
bara för ett fåtal prestationer.  ESV använder tidre-
dovisning för att fördela kostnader på rätt verksam-
het och finansiär. 

Den individbaserade statistik som ingår i resul-
tatredovisningen är inte könsuppdelad. Det beror 
på att informationen inte finns tillgänglig. Vi har 
påbörjat anpassning av system för att kunna redo-
visa vissa delar könsuppdelat i kommande årsredo-
visningar. 

#Extern bedömning av kvaliteten 

Om det finns en extern bedömning av en verksam-
het redovisar ESV den. För vissa delar av verksam-
heten är det svårt att få en extern bedömning av 
kvaliteten. Vilka bedömningar som finns redovisas 
under respektive verksamhetsområde. Det är 
främst kundundersökningar och uppföljningar av 
specifika uppdrag eller produkter som ligger till 
grund för vår analys.  