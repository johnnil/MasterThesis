#Generaldirektören har ordet 

#Uthållighet ger resultat 

Alla som försökt sig på en förändring i sitt liv vet att det krävs uthållighet och att det 
kan dröja innan man ser resultaten. På samma sätt är det med myndigheter. Som fram-
går av namnet behandlar en årsredovisning just ett år. Men de resultat som redovisas 
är oftast frukten av ett långsiktigt arbete som pågått under många år.  

Många människor är bra på att ha tydliga långsiktiga mål för vart de vill och vad de 
vill uppnå. Jag tycker att vi på Pensionsmyndigheten också blir allt bättre på det, men 
precis som för en individ på väg mot målet att bryta eller skaffa en ny vana, så kan det 
ibland vara svårt att se och förstå hur långt vi kommit på väg mot målet. 

Under hösten, när jag har besökt alla våra verksamhetsorter, har jag påmint om det 
där. Jag brukar visa en karta där verksamhetsområdena har färgen rött, orange, gult 
eller grönt utifrån resultat. 2010, när Pensionsmyndigheten startade, var det ganska 
orange och gult i den där kartan. Vi hade problem i både handläggning och kund-
service. 2016 ser det annorlunda ut. Vi har fortfarande områden som vi behöver för-
bättra, som till exempel handläggningstiderna i bostadstillägg och återkrav, men 
kartan skiftar mer i grönt med vissa inslag av gult.  

Den där skillnaden berättar om en resa över sju år, och som visar att vi tillryggalagt en 
avsevärd sträcka på väg mot de långsiktiga mål som vi har. 

På så sätt är den här årsredovisningen toppen av ett isberg. Under ytan ligger sju år av 
gott arbete, förbättringar, förändringar och utveckling som genomförts av alla med-
arbetare på Pensionsmyndigheten. 

Vi ska också komma ihåg det långsiktiga perspektivet när vi tittar på enskilda siffror. 
Vårt förtroende hos pensionärerna är fortsatt mycket starkt, men vi är givetvis inte 
nöjda med att se ett litet tapp i förtroendet hos pensionsspararna. Förtroendet för pen-
sionssystemet kan ha påverkats under året, då vi haft anledning att jobba med att få 
tillbaka premiepensionspengar från de fondbolag som vi polisanmält för brott. Men 
förtroende måste vinnas och återvinnas varje dag. Därför får vi ta nya tag och sam-
tidigt se den starka långsiktiga utvecklingen över tid av vårt förtroende som den siffra 
som i någon mening sammanfattar hela vårt resultat. 
 

#Vår organisation  

Vår verksamhet bedrivs på åtta orter och vi är sammanlagt 1 189 medarbetare.  

All handläggning och kundservice avseende pensioner och pensionsrelaterade förmån-
er sker på produktionsavdelningen.  

Verksamhetsområdet statistik och analys hanteras på analysavdelningen. Den externa 
och interna kommunikationen hanteras främst på kommunikationsavdelningen. Verk-
samhetsutvecklingen finns på utvecklingsavdelningen.  

Juridikavdelningen inkluderar fram till 2016 även omprövningsverksamheten. Från 
och med 2017 flyttar den till produktionsavdelningen. I övrigt finns en it-avdelning, en 
administrativ avdelning och en ledningsstab.  

Vår verksamhet finns på orterna Luleå, Karlstad, Visby, Växjö, Halmstad, Gävle, 
Söderhamn och Stockholm. 

#Styrelsen  

Vi är en myndighet som leds av en styrelse. Det innebär att det är styrelsen som utgör 
vår högsta ledning och ansvarar kollektivt för verksamheten.  

Styrelsen har ett revisionsutskott. Utskottet består från och med 21 september 2016 av 
Kerstin Wigzell som är ordförande, samt Thomas Rolén och Katrin Westling Palm 
som är ledamöter.  

#Uppdrag 

Vårt uppdrag anges av regeringen via instruktion och regleringsbrev. Vi har utifrån 
dessa direktiv sammanfattat vårt uppdrag. Det är att åstadkomma:  

* rätt pension i rätt tid till alla pensionärer, 

* möjlighet för pensionsspararna att förstå, förutse och kunna påverka hela sin 
pension, 

* enkel, neutral och pålitlig hjälp till sparare, 

* att pensionssparare och pensionärer blir starkare som konsumenter, 

* pålitliga fakta och analyser om pensioner till regeringen och andra intresserade, 

* effektiv pensionsadministration till låg kostnad för alla pensionssparare och 
pensionärer. 

#Vision 

Utifrån regeringens uppdrag har vi en vision för vad vi vill uppnå med vår samlade 
verksamhet. Vår vision är: 

Vi gör pensioner enklare – för att alla ska kunna leva i nuet. 

#Mål för verksamheten 

Vision och uppdrag bryts ner i sex långsiktiga mål för vad vi ska åstadkomma. I den 
strategiska planen för 20162 anges målen enligt följande. 

* Alltid rätt och i tid 

* Kostnadseffektivitet i allt vi gör 

* Våra kontakter med pensionssparare och pensionärer skapar mervärde 

* Vi är det självklara valet för frågor inom pensionsområdet 

* Rätt kompetens vid rätt tillfälle 

* Alla förstår och tar ansvar för sitt bidrag till myndighetens resultat 

Vi har även ett särskilt långsiktigt mål för arbetet med jämställdhetsintegrering, vilket 
lyder: ”Alla pensionssparare och pensionärer, kvinnor som män, får den information 
och det stöd de behöver för att göra medvetna val i fråga om arbete och pension. Vår 
myndighetsutövning, vår information och vår service är likvärdig för alla oavsett 
kön.” 

För vårt miljöarbete har vi det övergripande miljömålet att: kontinuerligt öka resurs-
effektivitet och klimathänsyn i alla delar av verksamheten. 

Våra gemensamma värden anger hur vi vill uppfattas och vad vi ska kännetecknas av. 
Värdena ska vara vägledande för vårt förhållningssätt, bemötande och agerande i olika 
situationer. Värdena ska känneteckna vårt arbete såväl externt som internt. Våra värde-
ord är effektiva, kunniga och hjälpsamma. 