#Rektor har ordet

2016 har varit ett år som inneburit nya medarbetare på 
flera tjänster och uppdrag vid Mälardalens högskola (MDH). 
Den 18 januari avslutade Karin Röding sitt uppdrag som 
rektor för att tillträda uppdraget som statssekreterare vid 
Utbildningsdepartementet. Jag, som dåvarande prorektor, 
utsågs genom regeringsbeslut till vikarierande rektor den 21 
januari. Den 6 oktober fattade regeringen beslut om att utse 
mig till rektor till och med den 5 oktober 2022.

I och med att uppdraget som prorektor blev vakant, utsåg 
högskolestyrelsen prodekan Peter Gustafsson till vikarieran-
de prorektor den 28 januari. I november fastställdes kravspe-
cifikationen för uppdraget som prorektor och rekryteringen 
inleddes i slutet av november.

I maj sammanträdde högskolestyrelsen i ny formering. 
Liselott Hagberg, landshövding i Sörmland, är ny ordförande 
och Jan-Eric Sundgren, senior advisor Volvo Group, är ny vice 
ordförande. De externa ledamöterna i styrelsen represente-
rar andra lärosäten och den privata och offentliga sektorn 
och bidrar med viktiga perspektiv, intressen och kompetens 
för högskolans räkning.

Förvaltningschef Marie Eriksson gick i pension i oktober och 
den 15 november tillträdde Ann Cederberg som ny förvalt-
ningschef. 

I maj beslutade högskolestyrelsen att modifiera sammansätt-
ningen i fakultetsnämnden, bland annat för att harmonise-
ra med de fyra sammanhållna kollegierna inom områdena 
ekonomi, hälsa, teknik och utbildning, som är fastställda i 
forsknings- och utbildningsstrategin för 2017-2022. De fyra 
lärarrepresentanterna i fakultetsnämnden ska numera repre-
sentera respektive sammanhållet kollegium. Under hösten 
har val av nya ledamöter till nämnden och de tre utskotten 
ägt rum, för mandatperioden 2017-2019. Valet resulterade i 
att MDH från den 1 januari har nya dekaner. Anne Söderlund 
är ny dekanus och ordförande i fakultetsnämnden, Magnus 
Wiktorsson är ny prodekan för forskning och utbildning på 
forskarnivå och Niclas Månsson är ny prodekan för utbild-
ning på grund och avancerad nivå. Även externa ledamöter 
till fakultetsnämnden har utsetts, varav en är ny.

MDH:s strategiska arbete med samverkan har fortsatt under 
året. Avtalet där MDH är Preferred Research Partner med 
Volvo har förnyats med tre år. Samhällskontraktet löper ut 
den sista december 2017 och MDH har därför, tillsammans 
med de strategiska samverkanspartnerna, påbörjat diskus-
sioner om hur en förlängning av Samhällskontraktet skulle 
kunna se ut. 

Antagningssiffrorna under året var positiva. Medan intresset 
för högskolestudier minskade generellt sett i hela landet, såg 
MDH en kraftig ökning i ansökningsstatistiken, både till höst- 
och vårterminen. 

Under det första halvåret var finansieringen av forskning-
en genom externa bidrag rekordhög. Bland annat blev det 
klart att KK-stiftelsen och flera företag finansierar den nya 
företagsforskarskolan ITS ESS-H inom områdena tillförlitliga 
sensorsystem och hälsoteknik. Även under hösten har medel 
tillkommit. Vetenskapsrådet har till exempel tilldelat MDH 
drygt 25 miljoner kronor för fem projekt inom forsknings-
områdena datavetenskap och utbildning. Projektet Future 
Automation Region beviljades under året 20 miljoner kronor 
för perioden 2016-2019 från Vinnova. Projektet är ett av tre i 
landet som beviljas pengar ur Vinnväxt 2016. 

För att fortsätta arbeta med en diversifierad finansiering be-
slutade högskolestyrelsen i november att högskolans strate-
giska arbete med fundraising ska utgöra en del av högskolans 
verksamhet istället för att bedrivas i projektform. Årlig rap-
portering av resultatet ska ske till högskolestyrelsen.

Under våren genomförde Vinnova den andra pilotutvärde-
ringen inom uppdraget att ta fram en modell för att värdera 
lärosätenas samverkan med det omgivande samhället. Fokus 
i pilotutvärderingen var på lärosätenas samverkansaktivite-
ter och resultat. Vinnova tilldelade återigen MDH det hög-
sta betyget och omdömet ”MDH bedöms bedriva utmärkta 
samverkansaktiviteter och resultat” samt ytterligare drygt 
tre miljoner kronor.

Processen med den avgiftsbelagda internationella studenten 
som lämnade in en stämningsansökan mot MDH angående 
kvaliteten på sin utbildning har fortsatt under året. I juni 
kom besked från tingsrätten att de anser att MDH har ingått 
ett ömsesidigt förpliktigande civilrättsligt avtal med stu-
denten och att högskolan brustit i sin del. Högskolan ålades 
därmed att betala tillbaka hela studieavgiften till studenten. 
MDH har valt att överklaga domen mot bakgrund att högsko-
lan, i samråd med övriga universitet och högskolor, bedömer 
att det är viktigt för hela sektorn att få klargjort om relatio-
nen mellan avgiftsbetalande studenter och svenska lärosäten 
är civilrättslig eller offentligrättslig samt om en utvärdering 
från tillsynsmyndigheten, Universitetskanslersämbetet (UKÄ) 
kan ligga till grund för en skadeståndstalan. Den 9 mars 2017 
inleds huvudförhandlingarna i Svea hovrätt. 

Arbetet med att skapa ett nytt campus i Eskilstuna har 
fortsatt under året. Efter en upphandling av hyresvärd och 
byggentreprenör fattade högskolestyrelsen beslut i februari 
om att tilldela uppdraget till Serneke Bygg AB. Skanska AB, 
som också lämnade in ett anbud, begärde överprövning hos 
förvaltningsrätten i Uppsala. I augusti konstaterade förvalt-
ningsrätten att MDH har hanterat upphandlingen på rätt sätt 
och avslog Skanskas ansökan om överprövning. Efter som-
maren meddelade dock Skanska att de vill gå vidare till nästa 
instans för att pröva beslutet. Under hösten har det interna 
arbetet på MDH fortsatt med möten och diskussioner med 
medarbetare kring arbetsplatser och arbetssätt vid det nya 
campus Eskilstuna. I december meddelade Kammarrätten att 
Skanska inte beviljats prövningstillstånd och den 28 decem-
ber kunde avtalet med Serneke ingås vilket innebär att bygg-
processen nu äntligen kan starta. 

2016 har varit det sista året i forsknings- och utbildnings-
strategiperioden 2013-2016. Från den 1 januari 2017 gäller 
högskolans nya strategi som sträcker sig fram till 2022. Ett 
arbete har pågått under året med att ta fram förslag på roll, 
mandat och uppdrag för de fyra sammanhållna akademiska 
kollegierna. Varje kollegium ska rymma utbildning på alla 
nivåer och kollegiet ska bygga på ett nära samspel mellan 
forskning och utbildning. Syftet är att säkerställa kvalitet 
inom alla områden på högskolan och att skapa fler synergier 
mellan utbildning och forskning inom och mellan områden. 

Årets ekonomiska utfall är ett överskott på drygt 49 miljoner 
kronor. Delvis beror detta på att planerade åtgärder i campus-
projektet inte kunnat genomföras på grund av de rättsliga 
processer som pågått. Men det är även överskott i den löpan-
de verksamheten. Inom forskningen har den anslagsökning 
som gjordes inför 2016 inte hunnit omsättas i verksamhet. 
Verksamheten har ändå växt men finansiering har kunnat 
ske med ökade externa bidrag. Detta ger en god grund för 
en fortsatt ökad verksamhet under 2017. Inom utbildningen 
finns ett överskott som till del beror på ett problem att re-
krytera medarbetare inom vissa områden. Ett antal bidragsfi-
nansierade projekt har också avslutats med överskott. Under 
2017 finns det utrymme för att tillföra ökade resurser, som 
på ett positivt sätt kan bidra till en ökad kvalitet i både forsk-
ning, utbildning och administration.


#Högskolans strategiska utgångspunkter och mål

MDH:s vision och långsiktiga mål är att vara det ledande 
lärosätet i landet för excellent samproduktion tillsammans 
med samhällsaktörer, såväl nationellt som internationellt. 
Innevarande år är det sista året i forsknings- och utbildnings-
strategin för perioden 2013-2016, en strategiperiod där hög-
skolan har vidareutvecklat de prioriteringar som gjordes i 
strategin för föregående period. Genom en strategimodell 
har MDH kraftsamlat för att fortsätta utveckla forskningsba-
serad utbildning och utbildningsrelevant forskning till värde 
och nytta för samhället genom samproduktion och interna-
tionalisering. Syftet är att genom en ökad dynamik i högsko-
lans forskning ta tillvara såväl interna som externa synergief-
fekter genom samproduktion och på så vis ge utrymme till 
att såväl förnya högskolans verksamheter som att stärka den 
akademiska kvaliteten i utbildningarna.

Centralt i genomförandet av strategin är att verksamheten 
ska hålla en hög akademisk kvalitet och ske i nära samverkan 
med det omgivande samhället för att därigenom garantera att 
MDH:s verksamhet är av värde och nytta för både studenter 
och samhälle. Av stor vikt för den långsiktiga hållbarheten 
är också de strategiska samverkansavtal som högskolan träf-
fat med ABB Sverige, AB Volvo, Bombardier Transportation 
Sweden AB, Mälarenergi, Eskilstuna Energi och Miljö, Vafab 
Miljö AB, Strängnäs kommun, Regionförbundet Sörmland, 
Västmanlands Kommuner och Landsting. Därutöver har 
MDH genom Samhällskontraktet strategisk samverkan 
med Eskilstuna kommun, Västerås stad och landstingen i 
Sörmland och i Västmanland.

Inför strategiperioden 2013-2016 gjorde MDH en genomlys-
ning av högskolans områden för examina och utifrån fem 
kriterier gjordes ställningstaganden om vilka områden hög-
skolan ska utfärda examina inom och vilka områden som 
skulle avvecklas. Följande kriterier fastställdes: 

* bedömning av studenternas efterfrågan,
* arbetsmarknadens behov,
* vetenskaplig kompetens,
* resultat i utbildningarna och
*  överensstämmelse med forsknings- och utbildningsstrategin.

Bakgrunden till genomlysningen var dels ställningstagandet 
i forsknings- och utbildningsstrategin att MDH ska bedriva 
utbildning av hög kvalitet inom fyra fokuserade områden för 
examina:

* ekonomiutbildningar,
* hälso- och välfärdsutbildningar,
* lärarutbildningar och
* teknikutbildningar,

dels behovet av att minska högskolans utbildningsvolym 
till följd av ett minskat utbildningsuppdrag från regeringen. 
Under både 2013 och 2014 arbetade högskolan vidare med 
att genomföra förändringar i linje med dessa ställningstagan-
den. Under 2013 togs beslut om avveckling av vissa verksam-
heter och nedläggning av vissa examina. Även under 2014 
har några examina avvecklats. Detta innebar en tydligare 
fokusering mot professionsexamina, men också ställnings-
taganden om vilka områden och på vilka utbildningsnivåer 
MDH kan hålla en långsiktig kvalitet. Under 2014 och 2015 
arbetade MDH med en översyn av kursutbudet, med syfte att 
reducera antalet kurser. Utgångspunkten för översynen var 
vilket kursutbud högskolan behöver och vill ha för att stu-
denterna ska kunna ta de examina som högskolan tagit ställ-
ning till att kunna utfärda, samt vilka kurser som kan bidra 
till att ytterligare stärka synergierna mellan högskolans fyra 
utbildningsområden. Översynen har resulterat i en minsk-
ning av antalet kurser. 

Översynen har fortsatt även under 2016 trots att högskolan 
under 2015 och 2016 erhållit ett utökat utbildningsuppdrag 
från regeringen. Det utökade utbildningsuppdraget har fram-
förallt genomförts genom att antalet studenter har ökat i be-
fintliga kurser snarare än att kursutbudet har utökats. 

I forsknings- och utbildningsstrategin 2013-2016 formulera-
des en strategisk modell i syfte att stärka förutsättningarna 
för att utveckla forskningens kvalitet och dess betydelse 
som forskningsbas för utbildningarna. MDH:s sex etablerade 
forskningsinriktningar har alla ett uppdrag att utgöra forsk-
ningsbas för utbildningarna, samtidigt som en av inriktning-
arna utpekas som spetsmiljö och tre som utvecklingsmiljöer. 
Högskolans sex etablerade forskningsinriktningar är:

* inbyggda system (spetsmiljö),
* framtidens energi (utvecklingsmiljö),
* hälsa och välfärd (utvecklingsmiljö),
* innovation och produktrealisering (utvecklingsmiljö),
* industriell ekonomi och organisation (forskningsbas) och
* utbildningsvetenskap och matematik (forskningsbas).

I forsknings- och utbildningsstrategin gjordes ställningsta-
gandet att högskolans forskning skulle kvalitetsgranskas un-
der strategiperioden. Under 2014 genomfördes en, av MDH 
initierad, extern kvalitetsgranskning av samtlig forskning 
vid MDH, MDH’s Evaluation for improved Research quality, 
MER14. Resultaten från utvärderingen har varit ett viktigt 
underlag för fortsatta diskussioner och analyser för utveck-
ling av högskolans forskning. 

Vid högskolestyrelsens första sammanträde 2016 fastställdes 
en ny forsknings- och utbildningsstrategi för perioden 2017-
2022. Den bygger vidare på de ställningstaganden som varit 
vägledande för den strategiperiod som avslutas i och med 
innevarande år. Det betyder att samproduktion även fortsätt-
ningsvis ska känneteckna MDH, att utbildning och forskning 
i högre utsträckning ska hållas samman i enlighet med uni-
versitetens Magna Charta och att högskolan ska göra det ge-
nom att tydligt samla forskning och utbildning inom de fyra 
områdena ekonomi, hälsa, teknik och utbildning.

#Kvalitet

Vid MDH är kvalitetsarbete och verksamhetsutveckling in-
tegrerade processer. Högskolestyrelsen sätter ramar och mål 
för kvalitetsarbetet och rektor ansvarar för att styra verksam-
heten så att styrelsens uppsatta mål nås. Kvalitetsarbetet be-
drivs på ledningsnivå och inom de organisatoriska enheterna 
där arbetet integreras i verksamhetsplanering, genomförande 
och uppföljning. Året har präglats av arbetet med att ta fram 
högskolans interna kvalitetssäkringssystem. Arbetet inleddes 
i september 2015 och leds av högskolans dekan. Uppdraget 
att lämna ett förslag på kvalitetssäkringssystem till rektor 
har förlängts att sträcka sig över årsskiftet 2016/2017.

Under året har högskolan aktivt följt och stöttat 
Universitetskanslersämbetet, UKÄ, i dess uppdrag att ta fram 
förslag på ett nytt nationellt kvalitetssäkringssystem för hö-
gre utbildning. Redan i december 2014/januari 2015 bistod 
högskolan UKÄ i metodutvecklingen av det nationella kvali-
tetssäkringssystemet genom att ingå i den av UKÄ ledda pi-
lotutvärdering av utbildning på forskarnivå. Under maj 2016 
fick MDH det glädjande beskedet att den forskarutbildning 
som ingick i pilotutvärderingen, inom ämnet datavetenskap, 
bedömdes hålla hög kvalitet. Ämnet anses därmed vara utvär-
derat i den kommande nationella utbildningsutvärderingen. 

Representanter från MDH deltog även aktivt i de dialogsemi-
narier som UKÄ arrangerade i juni 2016, med syfte att fånga 
upp synpunkter på förslaget på nytt nationellt kvalitets-
säkringssystem. Högskolan lämnade i samband med dessa 
dialogseminarier konstruktiva förbättringsförslag till UKÄ. 
Högskolan är även ett av åtta lärosäten som bistår UKÄ:s me-
todutveckling av utbildningsutvärderingar av utbildning på 
grundnivå och avancerad nivå genom att högskolans förskol-
lärarutbildning ingår i den pilotutvärdering som påbörjades 
under hösten 2016.

Fakultetsnämnden har det övergripande ansvaret för kvali-
teten i MDH:s kärnverksamheter. Utifrån sitt uppdrag och 
med utgångspunkt i relevanta styrdokument ska fakultets-
nämnden säkerställa att utbildning på grundnivå och avan-
cerad nivå, utbildning på forskarnivå och forskning bedrivs 
med hög kvalitet. Kvalitetssäkring och kvalitetsutveckling av 
forskning och utbildning är viktiga delar i fakultetsnämn-
dens ansvarsområde. Kvalitetskontroller sker exempelvis 
genom de upprättade rutiner som fakultetsnämnden följer 
vid beslut om inrättande, revidering och avveckling av hög-
skolans programutbud på grundnivå och avancerad nivå. 
Kvalitetsutveckling sker även genom fakultetsnämndens ut-
värdering av utbildningen på forskarnivå. Fakultetsnämnden 
har under 2016 beslutat att låta utvärdera forskarutbildnings-
ämnet vårdvetenskap som inrättades under 2012.

Akademierna ansvarar för att driva och genomföra verksam-
heten utifrån relevanta styrdokument och fakultetsnämn-
dens beslut. Därutöver har akademierna ansvaret att bedriva 
systematiskt kvalitetsarbete för sin verksamhet. En viktig del 
av arbetet är det system för kursvärderingar som tidigare in-
förts vid högskolan.

Under 2014 tilldelade UKÄ några av MDH:s examina omdö-
met bristande kvalitet. Högskolan har sedan dess genomfört 
arbetsinsatser och vidtagit åtgärder. Under 2016 fattade UKÄ 
beslut om hög kvalitet för ifrågasatt specialistsjuksköterske-
examina med inriktningarna anestesisjukvård, intensivsjuk-
vård respektive distriktssköterska. Därmed håller samtliga av 
MDH:s examina en hög eller mycket hög kvalitet.