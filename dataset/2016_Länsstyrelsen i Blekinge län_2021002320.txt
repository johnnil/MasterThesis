#LANDSHÖVDINGEN HAR ORDET 
 
Det går bra för Blekinge. Vi växer och blir allt fler. Ökningen av befolkningen kom igång på allvar 2014 
och under 2015 ökade befolkningen i Blekinge med 2096 personer. Under 2016 ökade befolkningen i Blek-
inge ännu mer, med hela 2200 personer eller 1,4 procent, och befolkningen i länet uppgår nu till 158453. 

Arbetslösheten går också åt rätt riktning. Arbetslösheten i länet minskade under 2016 till 10,7 procent den 
siste december (11,5 procent 2015). Det finns en brist på arbetskraft inom flera branscher samtidigt som det 
finns en grupp arbetssökande som har svårt att komma ut på arbetsmarknaden. För hela riket låg siffran på 
7,8 procent (8,0 procent föregående år) så minskningen var större i Blekinge. Ungdomsarbetslösheten 
minskade också avsevärt till 20,4 procent i december 2016 från höga 24,3 procent vid samma tid 2015. 
Minskningen går snabbare än i riket i övrigt men ungdomsarbetslösheten är trots det bland den högsta i lan-
det. Samtidigt finns det en brist på arbetskraft inom flera branscher. Utmaningen ligger i att kunna matcha 
de arbetslösa med det behov som finns på arbetsmarknaden. Det kommer att krävas ett omfattande arbete 
med kompetensutveckling, praktik och utbildning där det är viktigt med ett nära samarbete mellan Arbets-
förmedling, kommuner, näringsliv samt skola, högskola och andra utbildningsorganisationer. 

Det går också bra för flera stora företag i Blekinge. Södra Cell i Mörrum genomför till exempel en miljar-
dinvestering i massabruket. Investeringen är andra steget i en långsiktig satsning och innebär att kapa-
citeten ökar avsevärt. Arbetet med projektet inleddes under våren 2016 och beräknas stå klart i november 
2017. På Saab Kockums i Karlskrona och Malmö pågår nu produktionen av den nya generationens ubåtar 
(A26). Den första ubåten ska vara klar för leverans år 2022. Även detta är en investering i miljardklassen 
som innebär fler arbeten och utveckling för Blekinge. Samtidigt pågår även stora investeringar vid F17 i 
Kallinge där byggnation av en ny helikopterhangar, nytt flygledartorn, ny helikopterplatta med mera pågår. 
Dessa stora investeringar gynnar naturligtvis hela regionen i form av fler arbetstillfällen och ger ringar på 
vattnet då även möjligheterna för små företag att expandera påverkas positivt. 

I Olofström fortsätter den positiva utvecklingen för Volvo Cars och de företag som ingår i klusterinitiativet 
Techtank. De har under de senaste sex åren anställt en person om dagen. Då vet vi också att ett jobb inom 
tillverkningsindustrin skapar två andra jobb. 

Blekinge Tekniska Högskola (BTH) tog under året ett initiativ med syfte att bygga upp ett marintekniskt 
centrum i Karlskrona. Ett intressant möte hölls på residenset tillsammans med BTH och deltagare från Blue 
Science Park, Marinen, ABB, SAAB Kockums, Kustbevakningen och Karlskrona kommun för att diskutera 
möjligheterna att bygga upp ett marintekniskt centrum. Här finns unika förutsättningar för att bygga vidare 
på den kompetens dessa aktörer har inom området. Kopplat till detta planeras även en ny civilingenjörsut-
bildning med inriktning Marin teknik att startas upp under 2018. 

Turismen ökar i länet vilket har stor betydelse för många små företag. Under de första tre kvartalen 2016 
ökade det totala antalet gästnätter i Blekinge något mer än i landet i övrigt. Den största procentuella ök-
ningen ser vi i Sölvesborgs kommun. Besöksnäringen är den snabbast växande branschen i världen och det 
finns fortfarande stor potential för att utveckla turismen ytterligare i Blekinge. Länsstyrelsen deltar i det 
gemensamma arbetet med att utveckla Visit Blekinge. 

På framsidan av årsredovisningen syns det vackra Hanö, som under året förvärvades av Naturvårdsverket, 
och där det nu planeras ett naturreservat på ca 192 ha. Förutom Hanö finns en mängd fantastiska naturreser-
vat i länet som man kan läsa om i "Blekinge Utflyktsguide" eller på vår webbsida. Alla dessa unika områ-
den är en fantastisk tillgång för alla blekingar och besökare och samtidigt en fin möjlighet för att utveckla 
naturturismen i området på ett hållbart sätt. 

Under året tog Blekinge emot ungefär lika många nyanlända som under 2015 och Blekinge är bland de län 
som tagit emot allra flest nyanlända per capita. Under våren anordnade Skåne och Blekinge en regional 
konferens under temat "Sverige tillsammans" där syftet var att utbyta erfarenheter och dela goda regionala 
exempel för mottagande och etablering. I Blekinge hade vi under året stort fokus på en snabb och effektiv 
etablering av nyanlända och hur man kan samordna myndigheter och kommuner för att insatserna ska bli 
mer effektiva. I Karlskrona byggde man till exempel upp ett "Integrationscentrum" där nyanlända ska 
kunna få allt stöd de behöver på ett ställe i stället för att behöva besöka flera olika myndigheter. Ett annat 
exempel är de myndigheter i Blekinge, inklusive Länsstyrelsen, som tagit emot nyanlända inom det sär-
skilda praktikprogrammet för nyanlända. Blekinge behöver fler invånare för att utvecklas och om vi lyckas 
med en snabb och effektiv etablering kommer detta att bidra till en positiv tillväxt och utveckling av länet. 

En ökande befolkning ökar trycket på bostadsmarknaden. Hela länet har en brist på bostäder. I Karlskrona 
är utmaningen störst med ett stort behov av mindre hyreslägenheter till studenter, nyanlända och äldre. 
Länsstyrelsens ambition är att utveckla samarbetet med kommunerna i länet för att effektivisera plan- och 
bygglovsprocesserna. Samtliga kommuner är i startgroparna för att komma igång med bostadsbyggandet 
men behovet av bostäder kommer att kräva ett långsiktigt arbete. 

Under året påbörjade vi på Länsstyrelsen en satsning för att öka förmågan att samverka i länet ifall en kris 
skulle vara ett faktum. Det är viktigt att både vår egen krisorganisation fungerar och att vår samverkan med 
andra aktörer fungerar väl. Under året genomförde vi utbildningar och övningar inom Länsstyrelsen. Vi ge-
nomförde också en övning tillsammans med andra nyckelaktörer i länet. Uppbyggnaden av det civila för-
svaret fortsätter under de kommande åren genom att länets förmåga vid kriser successivt förstärks. 

Länsstyrelsens vision är att vi ska bidra till ett hållbart och attraktivt Blekinge. En stor del av Länsstyrel-
sens verksamhet har en koppling till de globala hållbarhetsmålen, även kallade "Agenda 2030". Nyligen 
gjordes en genomgång av Länsstyrelsens arbete kopplat till de 17 hållbarhetsmålen och vi kan konstatera 
att vi redan gör mycket inom dessa områden men också att det behöver göras mer och att vi behöver sam-
verka med många olika aktörer för att vi ska uppnå de högt ställda globala hållbarhetsmålen men även våra 
nationella miljökvalitetsmål. Det här är ett arbete som kommer att genomsyra vår verksamhet eftersom en 
tillväxt och utveckling i länet måste vara hållbar både i det ekologiska och i det sociala perspektivet. 

Internt arbetar vi på Länsstyrelsen för att vår gemensamma värdegrund ska vara en ledstjärna i vårt arbete. 
Våra värdeord är: Rättssäkerhet, respekt, ansvar, service och kompetens. Här kommer det in viktiga frågor 
som bemötande, effektiva processer och rimliga handläggningstider. Vi arbetar med att ha medborgaren i 
fokus, ge en god service och ha hög kompetens samtidigt som vi vill förenkla så långt det går utan att nå-
gonsin tumma på rättssäkerheten. 

Länsstyrelsens arbetsfält är brett. Vi arbetar med frågor som berör alla i Blekinge. Vi ser till att våra natur-
reservat förvaltas och vi följer utvecklingen av vår miljö både genom mätningar och genom undersökningar 
i naturen men också genom till exempel miljötillsyn hos företag. Vi anordnar konferenser och seminarier 
och vi stödjer evenemang, företag, mässor och andra initiativ. Ett viktigt projekt som vi startade upp under 
året var att ta fram en regional Mat- och livsmedelsstrategi. Projektet kommer att drivas i nära samarbete 
med Region Blekinge, kommunerna, LRF Sydost, näringarna inom området och akademin. Strategin beräk-
nas vara klar under 2017. 

Det är viktigt att vi tar till vara de tillgångar vi har i länet och att vi blir allt bättre på samverkan mellan 
olika aktörer för att skapa ett hållbart och attraktivt Blekinge. Det finns utmaningar men det finns också 
många möjligheter om vi alla hjälps åt och arbetar mot samma mål. 