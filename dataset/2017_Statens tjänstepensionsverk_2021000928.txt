#Generaldirektören har ordet

Vi har nu summerat ännu ett spännande och innehållsrikt år för SPV. 2017 genomsyrades 
av ett förnyelsearbete för att ytterligare stärka vår kundinriktade verksamhet med digi-
talisering, kvalitet och kostnadseffektivitet i fokus.
Pensioner är något som i allmänhet upplevs svårt och gan-
ska tråkigt men samtidigt som något viktigt och för många 
ett dåligt samvete som borde tas tag i –  senare... 

En holländsk studie som undersökt hur människor un-
dermedvetet och emotionellt reagerar på ord eller bilder, 
visar att bilder på tegelstenar, papper och gräs registrerar 
mer hjärnaktivitet än vad ordet pension gör. Studien visar 
också att människor tycker att information om deras egen 
pension är relevant men att de behöver extra motivation 
för att faktiskt göra något åt den. 

Detta är en av de utmaningar som vi, liksom övriga inom 
pensionsbranschen, har när vi utför vårt uppdrag. Ett 
uppdrag som innebär att se till att alla som jobbar eller 
har jobbat statligt får den tjänstepension som de har rätt 
till och att deras arbetsgivare betalar in rätt premier för att 
finansiera den pensionen.

Kundernas upplevelse av vår service visar på fortsatt goda 
resultat och vi lever i hög grad upp till våra servicelöften. 
Men vi behöver göra mer. Vi har därför lagt kraft på att 
ytterligare stärka vår kundinriktade verksamhet. Vi vill 
göra det enkelt, tryggt och begripligt för kunden i sitt 
möte med oss. För att klara de allt mer individualiserade 
kundbehoven krävs förmåga till snabb anpassning och 
att vi möter kunden på rätt plats och i rätt sammanhang. 
Därför har vi under året arbetat för att skapa en mer håll-
bar och flexibel organisation som är bättre anpassad efter 
kundernas och omvärldens behov.

Hos pensionärerna ökar kundnöjdheten men nöjdheten 
hos anställda når inte alls samma nivå. Anställda upplever 
att de har låg kännedom om de förmåner som är kopplade 
till deras tjänstepension från sin statliga anställning och 
en stor andel har dessutom låg kännedom om var de kan 
finna mer information. 

Vi har därför tillsammans med kollektivavtalsparterna 
inom det statliga området börjat titta på hur vi gemensamt 
kan förstärka pensionsinformationen till de anställda. Det 
kan göras genom att exempelvis använda flera kanaler till 
den anställda och att göra informationen mer personlig. 

För att möta kundens behov av personliga möten erbjuder vi 
numera webbseminarier för både anställda och arbetsgivare 
om olika ämnen kring tjänstepensionen. För anställda mitt i 
arbetslivet har vi också skapat fyra korta filmer som vi kom-
municerat via våra sociala medier. Filmerna beskriver olika 
händelser i livet då det är särskilt viktigt att stanna upp och 
tänka på sin tjänstepension. 

De fyra filmerna har varit uppskattade och nått tiotusentals 
statligt anställda och vi planerar för fortsatt användning av 
filmerna under 2018. 

Ett viktigt område som kommit i strålkastarljuset i och 
med #metoo är hur vi beter oss mot varandra. Vårt be-
teende betyder mycket för trivsel och välmående och hos 
oss på SPV ska alla känna sig trygga. Det är en förutsätt-
ning för att kunna göra sitt bästa och för att vi på SPV ska 
lyckas med ambitionen att uppfylla kundens behov på allra 
bästa sätt.


#Om Statens tjänstepensionsverk

Statens tjänstepensionsverk (SPV) är en av Sveriges största leverantörer av pensions-
tjänster. Vi administrerar tjänstepensionen från statlig anställning för anställda och 
tidigare anställda samt från tidigare statliga verksamheter som bolagiserats.

Statliga avtalsförsäkringar
Statliga avtalsförsäkringar är ett samlingsnamn på tjänstepensioner och andra förmåner som antingen regleras via kollektiv-
avtal som slutits mellan parterna inom det statliga avtalsområdet eller via författningar. Pensionerna inom de statliga avtalsför-
säkringarna kan vara antingen förmåns- eller premiebestämda.

Förmånsbestämd pension är pension som i förväg är 
bestämd till en viss nivå av lönen. De förmånsbestämda 
pensionerna och förmånerna hanteras i huvudsak inom 
den statliga försäkringsmodellen. SPV har det övergripan-
de ansvaret för försäkringsmodellen. Detta innebär bland 
annat att SPV ansvarar för att beräkna försäkringstekniskt 
korrekta kostnader för de åtaganden som myndigheter och 
andra arbetsgivare, som är anslutna till de statliga avtalsför-
säkringarna har gentemot sina anställda.

Premiebestämd pension är en pension där premien är 
bestämd till en viss procent av lönen. Det finns två av-
delningar inom premiebestämda pensioner. De förmåner 
som ingår i respektive avdelning visas i figur 1.1 och kan 
grupperas i tre delar: 

* Den valbara delen består av förmånerna ålderspen-
sion valbar och individuell ålderspension. Inom den 
valbara delen kan den anställda själv välja mellan ett 
urval av försäkringsgivare. SPV har ett uppdrag  
från parterna på det statliga avtalsområdet att  
vara valcentral. 

* Den obligatoriska delen består av förmånerna 
ålderspension obligatorisk och kompletterande ålders-
pension. För dessa förmåner är det Kåpan Pensioner 
som är försäkringsgivare, det vill säga den anställda 
väljer inte själv försäkringsgivare. SPV har ett admi-
nistrationsavtal med Kåpan Pensioner som innebär  
att SPV administrerar den obligatoriska delen. 

* Den tredje delen utgörs av förmånen ålderspension 
flex som endast ingår i Avdelning I.


#Organisation

#Styrelse 

SPV leds av en styrelse. Styrelsen fastställer SPV:s strategis-
ka inriktning, den årliga verksamhetsplanen och budgeten 
samt bedömer om den interna styrningen och kontrollen 
är betryggande. Den beslutar om skrivelser och rapporter 
som har väsentlig betydelse för verksamheten. 

Styrelsen beslutar också om frågor inom ramen för statliga 
avtalsförsäkringar. Det gäller till exempel försäkringstek-
niska riktlinjer och beräkningsunderlag, kollektiva premier 
och premier för särskild pensionsersättning. Mer informa-
tion om styrelsens ledamöter finns i avsnittet Uppgifter 
om ledande befattningshavare.

#Enheter och staber 

SPV finns i Sundsvall och har cirka 250 medarbetare. 
SPV:s organisation består av tre enheter som arbetar med 
kärnverksamheten. 

Enheterna finansiering och förmånsreglering administrerar 
de förmånsbestämda pensionerna och ersättningarna. En-
het uppdrag administrerar Kåpan Pensioners försäkrings-
produkter och valcentralen. Enhet uppdrag administrerar 
också tjänstepensioner för bolagiserade verksamheter. 

SPV har fem staber som bland annat har till uppgift att 
stödja kärnverksamheten. Tre ytterligare funktioner finns; 
internrevisionschef, chefaktuarie och säkerhetsskyddschef.

#Administration

SPV administrerar tjänstepensioner och ersättningar enligt 
statliga bestämmelser, avtal och förordningar samt för vissa 
icke-statliga pensionsavtal. Totalt handlar det om cirka 
400 arbetsgivare. SPV hanterar pensioner och försäkringar 
för mer än 800 000 personer och registerför anställnings-
uppgifter för knappt 1 100 000 personer. Varje år fattar 
SPV cirka 60 000 beslut om pensioner och ersättningar 
och vi gör ungefär 3,6 miljoner utbetalningar, på samman-
lagt 15,2 miljarder kronor. 

SPV erbjuder tjänsten Enklare pensionshantering åt myn-
digheter samt levererar prognoser och statistik till bland 
andra regeringen. 

SPV:s uppdrag enligt regleringsbrevet är indelat i tre 
verksamhetsområden. Dessa är: Statlig pensionsverksamhet 
m.m., Pensionsverksamhet på uppdrag och Inomstatliga 
pensionsuppdrag. Våra verksamhetsområden beskrivs mer 
utförligt nedan.

#Statlig pensionsverksamhet m.m.

SPV ansvarar för administrationen av den statliga tjänste-
pensionen och grupplivförsäkringen enligt kollektivavtal på 
det statliga området. Vi beräknar och debiterar försäkrings-
tekniska kostnader för anställda inom myndigheter och för 
andra arbetsgivare som är anslutna till de statliga avtalsför-
säkringarna. Vi beräknar också det totala försäkringsmässiga 
värdet som staten har för sina pensionsåtaganden. 

SPV besvarar frågor om tjänstepensionen från privatperso-
ner, arbetsgivare, försäkringsförmedlare, andra pensions-
kassor och övriga intressenter. Vi samlar in och registerför 
anställningsuppgifter, utreder pensionsrätt, beviljar och 
betalar ut pensioner och ersättningar som ålderspension, 
sjukpension, delpension, pensionsersättning, efterlevande-
förmån och tjänstegrupplivförsäkring. SPV samordnar och 
reglerar pågående utbetalningar vid händelser som påverkar 
pensionen och hanterar också olika avdrag. Utöver detta 
gör vi kontroller så att vi inte betalar ut pensioner felaktigt. 

De premier som arbetsgivarna betalar till SPV ska täcka 
kostnaderna för administrationen av pensionerna och 
förmånerna. Regeringen fastställer i regleringsbrevet hur 
stor avgift SPV får använda för administration av pensions-
rörelsen. Avgiften räknas av från inkomsttiteln och fördelas 
mellan pensionsrörelsens olika grenar. För administrationen 
av arbetsgivarnas åtaganden betalar arbetsgivarna en särskild 
administrationsavgift till SPV. Även den avgiften fastställs 
av regeringen. Området ska ha full kostnadstäckning.

#Pensionsverksamhet på uppdrag 

Inom Pensionsverksamhet på uppdrag utför SPV uppdrag 
mot ersättning och med ett långsiktigt avkastningskrav 
på minst 6 procent. Intäkterna till uppdragsverksamheten 
fastställs i förhandlingar med uppdragsgivarna. Till det här 
området räknas administrationen åt Kåpan Pensioner och 
uppdraget att vara valcentral för den valbara delen. Avgif-
ter för administration av Kåpan Pensioners försäkringspro-
dukter regleras i avtal med Kåpan Pensioner. Reglering 
av avgifter för administration av valcentralen görs via  
överenskommelse med Arbetsgivarverket. 

Till området räknas också pensionsadministration av 
viss statlig verksamhet som bolagiserats. SPV utför även 
uppdragsverksamhet åt andra under förutsättning att 
organisationen som uppdraget gäller har eller har haft nära 
anknytning till statlig verksamhet. 

Dessutom ska organisationen omfattas av bestämmelser för 
tjänstepension som liknar de statliga. SPV administrerar i 
olika omfattning pensionen åt ett trettiotal arbetsgivare, till 
exempel PostNord, Vattenfall och Sveaskog. Vi admi-
nistrerar ytterligare ett trettiotal kunder i samarbete med 
Skandia Liv, där Skandia är försäkringsgivare och SPV är 
administratör. 

Tjänsterna i SPV:s åtagande när det gäller administrationen 
för dessa kunder är att beräkna olika pensioner och skul-
der, beräkna och fakturera premier, betala ut pension samt 
att informera om pension. 

SPV har också några övriga uppdrag där vi administrerar 
pensioner. Det gäller till exempel pensioner till Sveriges 
riksdagsledamöter och pensioner till före detta riksdags-
ledamöter som har rätt till inkomstgaranti. 

SPV tar in avgifter från arbetsgivarna för Trygghetsstiftel-
sens räkning. Vi beräknar avgifterna på en procentsats av 
summan för bruttolön och betalar in dem till Trygghets-
stiftelsen. 

#Inomstatliga pensionsuppdrag 

Inomstatliga pensionsuppdrag är ett av SPV:s verksamhets-
områden där vi erbjuder tilläggstjänster som underlättar 
arbetsgivarnas arbete med tjänstepensioner. Uppdragen 
genomförs mot ersättning och ska ha full kostnadstäck-
ning. 

Idag har SPV två typer av tjänster inom området: 

* beräkning av skuld och premier

* Enklare pensionshantering.

Tjänsten Beräkning av skuld och premier innebär att SPV 
gör extra beräkningar för arbetsgivare. Tjänsten Enklare 
pensionshantering förenklar och effektiviserar adminis-
trationen av tjänstepensioner för statliga arbetsgivare och 
deras anställda. 

Vi gör den del av administrationen för tjänstepensioner 
som arbetsgivarna annars gör själva. Det underlättar och 
förenklar hanteringen av pensioner samt säkerställer kor-
rekt beräkning av arbetsgivarnas premier och de anställdas 
pensionsförmåner. Vi svarar också på frågor från arbets-
givarnas anställda som rör tjänstepension och tjänste- 
grupplivförsäkring.

#Återrapporteringskrav

I årsredovisningen beskriver vi hur vi uppfyller de mål 
och svarar mot de återrapporteringskrav som finns i vårt 
regleringsbrev och vår instruktion. 

Enligt regleringsbrevet ska återrapporteringen av resultat 
ske så att verksamhet inom områdena Statlig pensions-
verksamhet m.m., Pensionsverksamhet på uppdrag och 
Inomstatliga pensionsuppdrag redovisas separat. Myndig-
heten ska i det sammanhanget redovisa hur kostnader, 
intäkter samt saldot av finansiella intäkter och kostnader 
har utvecklats. 

Vidare ska utvecklingen och eventuella avvikelser mot 
regeringens beräknade budget analyseras och kommenteras. 
Det balanserade resultatet ska också redovisas. Myndigheten 
ska redovisa de statliga avtalsförsäkringarnas intäkter, kost-
nader och förpliktelser till den del förmånerna ska belasta 
anslaget Statliga tjänstepensioner m.m.

SPV:s arbete kan i huvudsak delas in i fyra prestationer. 
Indelningen har gjorts med utgångspunkt i SPV:s instruk-
tion (SFS 2007:832). Vi redovisar hur prestationerna har 
utvecklats när det gäller volym och kostnader. Kopplat till 
respektive prestation redogör vi också för kvaliteten samt 
hur vi arbetar med att förbättra kvaliteten och säkerställa 
en korrekt och effektiv handläggning av de i reglerings-
brevet preciserade verksamhetsområdena.  

#Statlig pensionsverksamhet m.m.

Effektiviteten och säkerheten i verksamheten ska enligt 
SPV:s regleringsbrev öka och servicen till statliga myndig-
heter och anställda samt pensionärer ska förbättras.

SPV ska särskilt redovisa

* verksamhetens driftkostnader i jämförelse med 
kostnader för motsvarande tjänster som utförs av an-
dra aktörer på marknaden med liknande verksamhet.

* hur myndigheterna samt de anställda och pensio-
närerna bedömer den service och information som 
SPV ger, uppdelat på kön vad avser de anställda och 
pensionärerna samt med kommentar av eventuella 
skillnader mellan kvinnor och män i de respektive 
grupperna.

* utvecklingen av kvaliteten i handläggningen av 
tjänstematriklar, hittills intjänade pensionsrätter, 
förmånsbeslut och förmånsutbetalningar samt hur 
myndigheten arbetar för att förbättra kvaliteten och 
säkerställa en korrekt och effektiv handläggning.

#Pensionsverksamhet på uppdrag 

Myndigheten ska redovisa utfallet av det ekonomiska må-
let för den avgiftsbelagda verksamheten som gäller under 
de senaste fem åren, dels per år, dels ackumulerat.

Det ekonomiska målet för området Pensionsverksamhet på 
uppdrag är att generera ett verksamhetsutfall som, exklu-
sive ränteintäkter för balanserade vinstmedel, på lång sikt 
motsvarar minst 6 procent av verksamhetens intäkter. 

#Inomstatliga pensionsuppdrag

Myndigheten ska ange vilka typer av uppdrag som utförts, 
antalet uppdragsgivare, antalet berörda anställda i staten 
samt bedömd förvaltningsnytta med tjänsten Enklare pen-
sionshantering.

#Organisationsstyrning

Statliga myndigheter i Sundsvallsregionen samverkar när 
det gäller administration, upphandling, utbildning med 
mera. Myndigheten ska redovisa hur detta har påverkat 
myndighetens kompetensförsörjning och effektivitet.

#Övriga återrapporteringskrav

Utöver de specifika återrapporteringskrav som följer av 
SPV:s instruktion och regleringsbrev återrapporterar vi de 
krav som följer av förordning (2000:605) om årsredovisning 
och budgetunderlag. En förändring är ett krav om att den 
individbaserade statistik som ingår i resultatredovisningen 
ska vara uppdelad efter kön, om det inte finns särskilda skäl 
mot detta.

Sedan tidigare redovisas uppgifter gällande vår service för-
delat på kön i linje med återrapporteringskrav. Detsamma 
gäller även uppgifter gällande våra medarbetare. Vi redo-
visar också antal personer som nyttjat flytträtten inom den 
valbara delen efter kön då detta är en uppgift som speglar 
eventuella beteendeskillnader mellan könen. I enlighet med 
vår instruktion redovisar vi dessutom årligen till regeringen 
en statistikrapport där de statsanställdas utgående förmåner 
analyseras. I den rapporten delas samtliga uppgifter upp 
efter kön.

#Uppdrag

SPV har enligt regleringsbrevet särskilda uppdrag. Dessa 
uppdrag har återrapporterats i särskild ordning.