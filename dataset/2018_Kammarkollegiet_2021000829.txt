#Förord 

Huvudintrycket när jag summerar 2018 
är att Kammarkollegiets medarbetare än 
en gång utfört utmärkta insatser. Att vi 
har en bredd och ett djup i vår kompetens 
visas även av det förtroende regeringen 
givit oss genom att ge oss nya uppgifter 
2018; exempelvis bidragsgivning till 
säkerhetshöjande åtgärder och skrotade 
fordon i våra kommuner, utökade 
uppgifter gällande resegarantier och 
insyn i partiers finansiering samt vid stöd 
till de som avropar från våra ramavtal.  

De nya uppdragen är en av 
anledningarna till att vi anställt fler 
medarbetare. Vi är nu cirka 300 vilket är 
20 fler än 2017. Utöver de nya uppdragen 
beror det på en verksamhetsövergång 
från ESV och två nya avdelningar; 
Utveckling och digitalisering där syftet är 
att få fart och kraft i utvecklingsarbetet 
och Arvsfondsavdelningen i syfte att 
stärka arbetet för Allmänna arvsfonden.
 
Medarbetarna ligger mig varmt om 
hjärtat och de är kollegiets största 
tillgång.  I år har vi därför bland annat 
förstärkt vår profilering som arbetsgivare 
för att tydligare lyfta fram vårt 
arbetsgivarlöfte: Kammarkollegiet – en 
myndighet utöver det vanliga. Här får du 
jobba med utmanande arbetsguppgifter i 
en kultur som präglas av kunskap, 
prestigelöshet och samarbete som leder 
till roliga arbetsdagar och ett resultat 
utöver det vanliga.  

Något som krävt mycket engagemang är 
det intensiva arbetet med nya 
kammarkollegiet.se. Där har vi jobbat 
tillsammans för att i början av 2019 
lansera en webbplats där användar-
upplevelsen står i centrum – det ska vara 
lätt att uträtta ett ärende hos oss och att 
hitta information om vår verksamhet.  

Utöver det pågår många andra 
utvecklingsprojekt. För att nämna några 
har Försäkringsavdelningen arbetat med 
ett nytt system som kommer att driva 
digitaliseringen av hela handläggningsprocessen
på försäkringsområdet. På 
Rättsavdelningen har vi använt 
digitaliseringens möjligheter i genom
förandet av uppdraget att ge ökad insyn i 
partiers finansiering och på Statens 
inköpscentral utvecklas avropsportalen 
för tolktjänster som kommer göra det 
lättare för målgrupperna att avropa rätt 
tolk. 

Viktigt är även vårt arbete för att stärka 
vår förmåga att arbeta utvecklings-
orienterat, något som genomsyrar vår nya 
chefs- och medarbetarpolicy samt 
ledarskapsprogrammet. Utveckling var 
även temat för våra två kollegiedagar i 
höstas. Där höll bland annat flera 
medarbetare workshops för oss andra och 
visade på vilken kunskap och kompetens 
vi sitter inne med och hur inspirerande 
det är när vi delar med oss av den.  

Sammantaget kan vi se tillbaka på ett 
innehållsrikt år och känna stolthet. Samtidigt
 är vi medvetna om kommande utmaningar 
som kräver att vi forsätter att 
utveckla verksamheten för att än bättre 
möta målgruppernas behov.