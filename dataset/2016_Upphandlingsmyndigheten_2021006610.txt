#Generaldirektören har ordet 

Nu har Upphandlingsmyndigheten funnits i snart 18 månader och det är fortfar-
ande en ung myndighet som har till uppgift att utveckla offentlig upphandling med 
fokus på effektivitet, hållbarhet och innovation. 

När jag tillträdde som myndighetens generaldirektör i mitten av april stod det klart 
att det fanns mycket att utveckla. Vissa saker blev tydliga tidigt, chefsrekryteringar 
och nya lämpliga lokaler behövde hittas. En utveckling av organisationen behövde 
komma på plats, en gemensam värdegrund och kultur, moderna styrdokument som 
anpassas till vision och mål samt en fortsatt utveckling av styrmodellen.
 
Utvecklingsarbetet påbörjades på allvar i samband med att alla ordinarie chefer 
kom på plats i början av hösten, vilket sammanföll med en större nyrekrytering. 
Samtidigt påbörjades arbetet med de nya uppdragen. Sannerligen en utmaning!  

Det vi önskade få ut av en ny organisation var en mer kundorienterad organisation 
som utgår från omvärlden och kundernas behov och som är öppen för innovation 
och nya lösningar. Det var också nödvändigt att lyfta fram uppdragen och skapa 
tydlighet i roller och ansvar samt ge förutsättningar för samverkan och kunskaps-
utveckling i olika former. Det behövde även skapas ett mer strategiskt förhållnings-
sätt och därför valde vi att arbeta fram en ny vision för myndigheten och samtidigt 
nya långsiktiga mål för att åstadkomma en helhet. Resultatet blev visionen ”Sunda 
offentliga affärer för en hållbar framtid” och fyra långsiktiga mål som nu inarbetas i 
en första strategiplan för myndigheten. Det utvecklingsarbetet kommer att fortsätta 
2017 för att nå en ökad målstyrning. Det är särskilt viktigt eftersom utmaningen för 
oss är att det finns stor efterfrågan på vårt deltagande samtidigt som vi är en liten 
organisation med ett brett uppdrag. Samverkan med andra inom stat, kommun och 
näringsliv är viktigt och resurserna måste användas förnuftigt så att vi systematiskt 
arbetar för att nå målen och åstadkommer resultat. Det kan betyda att vissa delar 
måste prioriteras om och samtidigt måste det säkerställas att vi prioriterar del-
tagande i rätt sammanhang. 

Myndigheten har utöver det interna förändringsarbetet också levererat verksamhet 
löpande och den verksamheten har vuxit under året. Bland annat har myndigheten 
fått tre nya regeringsuppdrag; avtalssamverkan och grossistverksamhet inom in-
köpscentraler, stöd och uppföljning av den nationella upphandlingsstrategin och 
uppdrag för bättre livsmedelsupphandling. En viktig fråga det gångna året har 
naturligtvis varit fokus på att åstadkomma vägledning och förbereda stöd för de 
nya upphandlingsregler som nu har trätt i kraft. Mer än 3 500 kontakter har tagits 
för att få vårt stöd i upphandlingsfrågor. En utveckling av kontaktytan för stödet 
har skett genom att en webbaserad frågeportal har inrättats som ett första steg på 
vägen mot ett mer utvecklat digitalt stöd. En uppföljning av användningen av väg-
ledningen för att upphandla giftfri förskola visade att 80 procent av kommunernas 
upphandlingar hade följt rekommendationerna. Det är ett tydligt resultat som visar 
på nyttan av vårt arbete! Inom området innovation och tidig dialog har en publik 
och tillgänglig kunskapsbank byggts upp, bland annat som resultat av möten med 
myndigheter och leverantörer runt om i landet. Däremot visar höstens mätning hos 
upphandlande myndigheter att dessa frågor har en utvecklingspotential. Detta 
framgår av Trendens, myndighetens första rapport om utvecklingen på upphand-
lingsområdet som publicerades i januari 2017. 

Det intensiva interna utvecklingsarbetet har varit nödvändigt för att lägga en 
gemensam plattform. Vi har flyttat till nya lokaler i Solna och samtidigt infört ett 
aktivitetsbaserat arbetssätt. Nu kan de utestående rekryteringarna ske så att orga-
nisationen blir dimensionerad för att leverera med avsedd kraft! Mycket föränd-
ringar på kort tid kan det tyckas, men egentligen har vi nu bara skapat förutsätt-
ningarna för att ta de första stegen mot att bli en mer kundorienterad organisation. 
En myndighet där vi arbetar för att vara ett stöd som bidrar till att våra kunder kan 
göra goda affärer - förhoppningsvis sunda offentliga affärer för en hållbar framtid. 

 
#Sammanfattande resultatbedömning 

#Upphandlingsmyndighetens uppdrag 

Upphandlingsmyndigheten har det samlade ansvaret för att utveckla, förvalta och 
stödja den upphandling som genomförs av upphandlande myndigheter och en-
heter. Myndigheten ska verka för en rättssäker, effektiv och miljömässigt hållbar 
upphandling till nytta för medborgarna och näringslivets utveckling. Myndigheten 
ska främja innovativa lösningar inom upphandling. 

#Årsredovisningens struktur 

Med utgångspunkt från Upphandlingsmyndighetens instruktion har vi valt att för 
resultatredovisningen göra följande indelning av verksamheten: 

* Affärsstöd – myndighetens arbete med att stödja upphandlingsaffären (från 
sidan 10). Det innefattar: 

* Strategisk hantering och metodutveckling 

* Ändamålsenlig planering, genomförande, uppföljning och utvärdering 

* Öka kompetens om innovationsupphandling 

* Elektronisk inköpsprocess och standardisering 

* Deltagande av små och medelstora företag samt idéburna organisa-
tioner 

* Samhällshänsyn (från sidan 19) vilket innefattar 

* Kriteriedatabas för miljöhänsyn, inklusive energikrav, och sociala hän-
syn 

* Ökad miljöhänsyn 

* Ökad social hänsyn 

* Generationsmål, miljökvalitetsmål och samarbete med Naturvårds-
verket 

* Förvaltning av system 

* Nationell databas för annonsering av valfrihetssystem (utveckling och 
förvaltning) 

* Utredningar

* Underlag till regeringen 

* Forskning och internationell utveckling 

* Statistik (utveckla, förvalta och sprida) 

* Rapport 

Ovanstående struktur speglar den kapitelindelning och resultatredovisning som 
förekommer i denna årsredovisning. 

#Pågående och avrapporterade regeringsuppdrag 

De regeringsuppdrag Upphandlingsmyndigheten arbetat med under verksamhets-
året 2016. 

#Kompetensförstärkning upphandling av livsmedel och måltidstjänster 

På sidan 11 redovisas hur arbetet med regeringsuppdraget som syftar till att för-
stärka kompetens kring upphandling av livsmedel och måltidstjänster för att ge en 
målgruppsanpassad kompetensutveckling och informationsspridning, har be-
drivits. (UHM-2016-0151) 

#Främja innovation i upphandlingar genom tidig dialog 

På sidan 16 redovisas det pågående arbetet med regeringsuppdraget att främja 
innovation i upphandlingar genom tidig dialog. (UHM-2015-0113) Uppdraget redo-
visas även i en separat skrivelse till regeringen. 

# Återrapporteringskrav enligt regleringsbrev 

I myndighetens regleringsbrev finns återrapporteringskrav att redovisa nyckeltal 
som visar på såväl interna som externa effekter av arbetet med att utveckla och för-
valta kriterier som beaktar miljöhänsyn i offentliga upphandlingar. På sidan 20 
redovisas de interna effekterna och på sidan 21 redovisas de externa effekterna av 
kriteriearbetet. (UHM-2015-0177)