#Rektor har ordet

Låt mig sammanfatta några av de händelser som har präglat 
2018. Året inleddes med en organisationsjustering. De två sek-
tionerna hälsa och samhälle och lärande och miljö omvand-
lades till fyra fakulteter med namnen Fakulteten för lärarutbild-
ning, Fakulteten för ekonomi, Fakulteten för hälsovetenskap 
och Fakulteten för naturvetenskap. Till varje fakultet utsågs 
dekaner och prodekaner att leda arbetet. Fakultetsnämnder 
ersatte sektionernas utbildningsnämnder, den gemensamma 
forskningsnämnden och rådet för läraranställningar. Organi-
sationsjusteringen skapade enheter med tydligare identitet 
för medarbetarna och organisationen blev enklare för utom-
stående att förstå. Den nya organisationen gav också fakul-
tetsledningarna möjlighet till helhetsansvar för sammanhäng-
ande kunskapsmiljöer med utbildning, forskning, samverkan 
och kompetensförsörjning. Varje fakultet tog exempelvis fram 
långsiktiga planer för strategisk kompetensförsörjning och 
utsåg egna samverkanskoordinatorer. 

På högskolegemensam nivå gjordes strategiska satsningar 
på karriärsstöd till olika kategorier av lärare, från adjunkt till 
biträdande professor, med syftet att stärka kompetensen vid 
några stora utbildningsområden där forskningsomfattningen 
behöver öka. Satsningen på nya samverkansplattformar fort-
satte. Vidare genomfördes en uppskattad ledarskapsutbild-
ning för alla chefer på högskolan, och en ledarskapsakademi 
bildades för chefernas fortsatta kompetensutveckling. 

Antalet sökande studenter till högskolan var fortsatt högt 
under året. Högskolan var återigen, efter de stora universite-
ten, ett av de mest sökta lärosätena i landet. Utbudet av utbild-
ningar utvecklades och ansträngningarna fortsatte för att 
exempelvis öka programplatserna på utbildningar inom bri-
styrken som förskollärare, lärare, sjuksköterskor och biomedi-
cinska analytiker. Samtidigt mötte högskolan en fortsatt stark 
efterfrågan på nätbaserad utbildning och erbjöd ett stort och 
varierat utbud av fristående kurser, och även hela program, 
på nätet och på distans. Bruket av digitalt inspelade föreläs-
ningar fortsatte att öka och utvecklades med värdefullt stöd 
av högskolans LärandeResursCentrum. 

De digitala momenten blev också allt vanligare i den cam-
pusförlagda utbildningen, tillsammans med andra-, nya 
undervisningsformer. En rad kurser och workshops genomför-
des för att främja högskolepedagogisk utveckling och hög-
skolan finansierade gemensamma kvalitetsprojekt genom 
centrala satsningar. Två gemensamma kvalitetskonferenser 
genomfördes för alla medarbetare under året, där utveck-
lingsfrågor och kvalitetsprojekt diskuterades. Nya undervis-
ningsformer utvecklades också i gränslandet mellan cam-
pusutbildning och praktik, genom exempelvis etableringen 
av en Hälsopunkt där studenter tränas i mötet med patienter, 
genom inrättandet av en simuleringsverksamhet för att öva 
vårdinsatser i sjukhusmiljö och användningen av VR-teknik för 
att lärarstudenter ska uppleva lektioner i grundskolan. Dess-
utom utvecklades nya aktiviteter för att berika studenterna 
utanför de reguljära studierna. Ett exempel är genomförandet 
av en digital akademi i samarbete med Google. 

Liksom tidigare år genomfördes kursutvärderingar på alla 
kurser och resultatet sammanställdes och analyserades på 
olika nivåer. Även detta år uppvisades mycket goda resultat. 
På en femgradig skala gav studenterna kurserna i genomsnitt 
omdömet fyra. För första gången analyserades även den tid 
som studenterna lagt ned på studier och det visade sig variera 
mellan kurser och program. Kurser där studenterna uppgav 
låga omdömen eller låga arbetsinsatser identifierades och 
fakultetsnämnderna gavs ett speciellt ansvar för att initiera 
åtgärder.  

Högskolans arbete för hållbar utveckling manifesterades 
genom den interna klimatskatten på flygresor och genom 
olika utvecklingsaktiviteter relaterade till FN:s hållbarhetsmål 
i utbildningsprogrammen. Arbetet rapporterades under året 
till FN:s Global Compact och PRME. 

Under året sökte högskolan forskarutbildningsrättigheter i 
hälsovetenskap. Tyvärr avslogs ansökan. Bedömarna kritise-
rade den valda inriktningen på kunskapsområdet men konsta-
terade samtidigt att viktiga förutsättningar för att ge en forska-
rutbildning finns på högskolan. Utslaget sporrar till att utveckla 
nya ansökningar under 2019. 

Forskningsanslagen fördelades, som tidigare, utifrån forskar-
nas prestationer och strategiska överväganden. För att få bas-
tilldelning för forskning i tjänst krävdes uppvisad aktivitet under 
tidigare år. Dessutom medgavs en extra tilldelning till de fors-
kare som uppvisade hög prestation i förhållande till de resur-
ser de hade förfogat över. Efter många år av manlig dominans 
blev utfallet av den senare fördelningen till fördel för kvinnor. 
Fördelningen av forskningsresurser motsvarar nu helt könsför-
delningen bland forskarna och forskningen har börjat stärkas 
vid de stora utbildningsområden som länge varit eftersatta. 

Sammanfattningsvis har året bjudit på mycket som har varit 
positivt och högskolan står rustad för framtida fortsatta strate-
giska insatser, för att än mer kunna bidra till kunskapsutveck-
ling och kompetensförsörjning med hög kvalitet.   


#Studenterna har ordet

Kristianstad Studentkår (KSK) är en ideell medlemsorganisa-
tion för studenter vid Högskolan Kristianstad. Under 2018 hade 
KSK 542 medlemmar. KSK representerar samtliga studenter vid 
högskolan och arbetar för att utbildningen och studietiden ska 
hålla så hög kvalitet som möjligt. 

Utbildningsbevakningen är KSK:s centrala verksamhet och 
den bedrivs både strategiskt och behovsinriktat. Det behovs-
inriktade arbetet utgår från studentärenden. KSK ger stöd och 
representation när en eller flera studenter kontaktar oss om pro-
blem eller har frågor om sin utbildning och under 2018 ökade 
antalet markant. Vi började därför att söka skälen till ökningen 
och högskolans ledning bad om att hållas informerad. Slutsat-
sen landade i att årets förändringar, bestående av ett byte av 
administrativt system och en organisationsjustering, gett upp-
hov till brister i kommunikationen mellan personal och studen-
ter. Detta har i sin tur resulterat i fler studentärenden. 

Högskolan genomförde en organisationsjustering på utbild-
nings- och forskningssidan under 2018. Administrationen har 
varit undantagen justeringen under året men står näst på tur 
att omorganiseras. Vår uppfattning är att denna justering i 
organisationen borde ha genomförts parallellt med införan-
det av fyra fakulteter och inte lämnats till efterarbetet. 

Campusutvecklingsarbetet har formaliserats under året 
genom bildandet av en projektgrupp som driver arbetet 
vidare. Vi hade önskat att projektgruppen kom längre under 
2018 men schemaläggningsproblem har försenat arbetet. 
Utvecklingen av campus är av stor vikt för högskolans framtid 
och vi ser positivt på arbetet med att utförligt kartlägga alter-
nativen till dagens campusmiljö. Kritik från flera håll har funnits 
sedan de konkreta förslagen lanserades men det är vår upp-
fattning att utredningen måste få fortlöpa. 

Under 2018 gick högskolan från att använda ItsLearning till 
Canvas som lärplattform, vilket mötts med blandade känslor 
från studenterna. Vi i studentkåren har varit med i processen 
för att se till att studenternas bästa tillgodosågs i implemente-
ringen. Vi har alltid varit positiva till Canvas och är fortfarande 
förväntansfulla på alla möjligheter den kommer ge studen-
terna och lärarna. Det kommer dock krävas tid innan persona-
len och studenterna blir vana att använda plattformen. 

Vårt samarbete md högskolans olika programråd har varit 
bättre än under tidigare år. Från studentkårens sida har vi 
byggt upp ett system som ska hjälpa att ge överblick över vilka 
program som har ett programråd och vilka studentrepresen-
tanter som sitter var. Vi arbetar nu med att rekrytera represen-
tanter till de programråd där det fortfarande finns vakanser.