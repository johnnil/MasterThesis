#REKTORS FÖRORD

Linköpings universitet är i dag ett av de
stora framgångsrika forsknings­universiteten i Sverige. Vi bedriver både grundläggande och tillämp­
ningsnära forskning och vi har omfattande 
extern samverkan med såväl näringslivet 
som offentlig sektor.

Vi är också ett populärt universitet. Att 
vi erbjuder hållbara och högkvalitativa 
utbildningar är självklart en starkt bidra­
gande orsak till detta. Våra studenter 
pluggar flitigt och har snabbast etablering 
på arbetsmarknaden efter avslutade 
studier. Om vi jämför med andra svenska 
flerfakultetsuniversitet så har LiU enligt 
Universitetskanslersämbetet också den 
allra lägsta andelen avhopp.

Att Sveriges förenade studentkårer, 
SFS, har utsett Linköping till ”Årets 
studentstad 2016/17”, en utmärkelse som 
även Norrköping fick för ett par år sedan, 
ser jag som ett tecken på det mycket goda 
och värdefulla samarbete vi har mellan 
universitetet, kommunerna, studenterna 
och studentkårerna.

En tillbakablick på 2016 vittnar om att 
vi på det hela taget har mycket att glädjas 
åt och vara stolta över. Och vi har fortsatt 
stora förväntningar på nästa år. Bland 
kommande glädjeämnen finns att, just 
som dammet har lagt sig efter firandet 
av LiU:s 40­årsdag, är det dags att fira 
att Campus Norrköping fyller 20 år i 
mars 2017.

Detta campus har vuxit på ett 
fantastiskt sätt när det gäller såväl 
utbildning som forskning och därtill 
är samverkan med omgivningen 
mycket god. I Norrköping finns numera 
framstående forskning inom bland annat 
organisk elektronik, vetenskaplig visual­
isering, analytisk sociologi, äldreforsk­
ning, transportsystem, gestaltning med 
mera. Hela Campus Norrköping, som jag 
tveklöst anser är Sveriges vackraste, sjuder 
av liv i lärosalar, laboratorier, bibliotek 
och caféer.


#STUDENTERNA HAR ORDET

Linköpings universitet har haft ett händelserikt 
år vilket resulterat i utveckling. Att LiU:s tre 
studentkårer fick fortsatt förtroende i form 
av förnyad kårstatus är något som vi är 
väldigt glada över. Studentinflytandet 
har fortsatt varit bra och studentkårerna 
upplever starkt stöd från universitetet 
och dess ledning. Studenternas åsikter 
tas på allvar och är något som genom­
syrar alla delar vid universitetet.

Resurstilldelning är en fråga som har 
diskuterats flitigt under året, både på 
ett nationellt och ett lokalt plan. Tidigt 
under året började allt fler, både universi­
tetslärare och studenter, prata om proble­
matiken rörande hur mycket pengar som 
är kvar till faktisk undervisning efter att 
alla andra kostnader har täckts. Att fråge­
ställningen uppkommer är egentligen inte 
så konstigt med tanke på hur det rådande 
nationella resurstilldelningssystemet är 
uppbyggt och konstruerat. Vi välkomnar 
varmt att regeringen har meddelat att en 
översyn av resurstilldelningssystemet ska 
påbörjas under 2017.

En annan positiv sak är att det nya 
nationella kvalitetssäkringssystemet för 
högre utbildning är gediget och täcker 
in många perspektiv som bör tas i 
beaktande. Dock finns det en risk med 
systemet: att omfattningen gör att frågan 
förvandlas till en resursfråga där tid och 
pengar sätts i fokus. I LiU:s nya system 
kommer dokumentationen att vara en 
viktig del och för att få önskad effekt är 
den en avgörande faktor att ta hänsyn till. 
Viktigt är att också påpeka olikheten i de 
berörda verksamheterna och att detta är 
något som LiU måste ta hänsyn till när 
det gäller processen för dokumentation i 
systemet.

Universitetet har under året ökat 
takten i arbetet med frågan kring digitala 
resurser för lärande och vi studentkårer 
anser att frågan är viktig och något som 
universitetet måste hantera för att läro­
sätet ska följa utvecklingen i samhället. 

Dock är det viktigt att det digitala inspelet 
i lärandet inte automatiskt ses som en 
lösning på förbättrad utbildningskvalitet 
utan att undervisningsformen alltid väljs 
utifrån ett pedagogiskt perspektiv. 

Under våren ställdes universitetets 
och studentkårernas krisorganisation på 
prov när en student plötsligt försvann. 
Student erna visade på stor gemenskaps­
anda vid uppslutningen i sökandet efter 
den försvunne studenten som slutligen 
kunde hittas av polisen. Universitetets 
hantering av situationen anser vi är ett 
bevis på att krishanteringen fungerar bra.

Avslutningsvis blev vi väldigt glada 
över att Linköping blev utsedd till årets 
studentstad för andra gången av Sveriges 
förenade studentkårer. Vi anser att vår 
relation med både universitetet och kom­
munerna präglas av ett gott samarbete 
och är något som vi kan bygga vidare på 
även i fortsättningen.