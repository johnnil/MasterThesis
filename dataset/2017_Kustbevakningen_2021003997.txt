#Generaldirektören har ordet 
 
2017 blev ett händelserikt år för Kustbevakningen, präglat av fortsatt införande av vår förän-
drade organisation, utlandsuppdrag och ett gott arbete på hemmaplan för hållbar havsmiljö 
och ökad säkerhet till sjöss. Tack vare prioriteringar och ett stort engagemang har vi kunnat 
leverera en verksamhet med hög kvalitet. 
 
Vi har under stora delar av året deltagit i Frontexinsatser i Medelhavet. Utlandsuppdragen har 
mer och mer blivit en naturlig del av vår verksamhet. Genom att ta till vara på erfarenheterna 
från tidigare insatser och genom att vår bemanningssituation har stärkts, har deltagandet i 
Frontex endast haft en begränsad påverkan på vår övriga verksamhet. 

På hemmaplan har året präglats mycket av vårt förändringsarbete och att hitta in i den nya 
organisationen. Målet är att skapa en bättre enhetlighet och tydligare styrning i myndigheten.  
Vi har satsat särskilt på att skapa tillfällen för möten mellan chefer och medarbetare och att 
utveckla samarbetet inom myndigheten. Under våren bjöd vi in till kustbevakningsseminarier 
för alla anställda. Vid kustbevakningskonferensen samlades alla chefer i myndigheten för att 
diskutera viktiga interna värderingar som medarbetarskap och ledarskap. Varje avdelning har 
också haft möjlighet att samlas och arbeta vidare med att hitta roller och arbetssätt i den nya 
organisationen. Framöver är det viktigt att vi arbetar vidare med att stärka helhetssynen i 
myndigheten och att fördjupa arbetssätten tillsammans över avdelningsgränserna. Under 2017 
har jag haft förmånen att samtala med många medarbetare i organisationen på olika platser 
runt om i landet. Det fina bemötande och det engagemang som finns i organisationen är något 
att känna stolthet och glädje över. 

Vi har även haft en hel del förberedelsearbete inför större händelser 2018. Under året har ett 
omfattande befogenhetsprojekt bedrivits för att förbereda inför att Kustbevakningen föreslås 
få utökade rättsliga befogenheter. Förberedelser har också pågått inför myndighetens ordför-
andeskap i Baltic Sea Region Border Control Cooperation (BSRBCC) 2018 samt för en större 
internationell miljöräddningsövning, Balex Delta, som myndigheten ska anordna under 2018.  

Vi har också fortsatt att satsa på rekrytering, bland annat genom att ta in en aspirantklass. Sak-
ta men säkert stärker vi bemanningen. Det är glädjande att se våra nya medarbetare successivt 
ta plats i verksamheten. För att säkerställa en långsiktigt hållbar verksamhet för Kustbevak-
ningen behöver vi få möjlighet att fortsätta rekrytera för att säkerställa bemanning. Vi behöver 
också få möjlighet att göra nödvändiga investeringar 
i fartyg och flygplan. Därför kvarstår Kustbevak-
ningens behov av ökat anslag. 

I slutet av året begärde jag av personliga skäl att få 
lämna mitt uppdrag som generaldirektör. Efter min 
ansökan har regeringen beslutat om entledigande från 
den 1 mars 2018. Jag vill därför rikta ett varmt och 
stort tack till alla medarbetare i Kustbevakningen för 
en spännande och givande tid. Slutligen vill jag ock-
så tacka för ett mycket väl genomfört arbete under 
året. Jag känner tillförsikt att myndighetens viktiga 
arbete för en hållbar havsmiljö och ökad säkerhet till 
sjöss kommer att fortsätta på ett bra sätt tillsammans 
med samverkande myndigheter och organisationer. 


#Kustbevakningens uppdrag och organisation  
 
#Kustbevakningens uppdrag och verksamhetsidé 

Myndighetens huvudsakliga uppdrag beskrivs i förordningen (2007:853) med instruktion för 
Kustbevakningen (1-3§§):  

”Kustbevakningen har till uppgift att bedriva sjöövervakning och utföra räddningstjänst 
till sjöss. ---  
I Kustbevakningens uppgift att bedriva sjöövervakning ingår att ansvara för eller bistå 
andra myndigheter med övervakning, brottsbekämpande verksamhet samt kontroll och 
tillsyn ---  
Kustbevakningen ska genom sjöövervakning [även] förebygga och ingripa mot störningar 
av ordningen i sjötrafiken. Kustbevakningen ska också ha en förmåga att förebygga, mot-
stå och hantera krissituationer inom sitt ansvarsområde. ---  
Kustbevakningen ska [även] samordna civila behov av sjöövervakning och förmedla civil 
sjöinformation till berörda myndigheter.” 

Uppdraget formuleras mer kortfattat i Kustbevakningens verksamhetsidé: 

Kustbevakningen värnar liv, miljö och säkerhet till sjöss 
genom att kombinera sjöövervakning, räddningstjänst och sjöinformation. 

Den statliga räddningstjänsten är fördelad på flera olika myndigheter och Kustbevakningen 
har huvudansvaret för miljöräddningstjänst till sjöss. Det omfattar även Sveriges internatio-
nella åtaganden inom miljöräddningssamarbete till sjöss. Utöver miljöräddningstjänst ska 
Kustbevakningen även ha beredskap att delta i sjöräddningstjänst och annan räddningstjänst 
för att bidra till ökad sjösäkerhet, att människoliv kan räddas, att personskador begränsas och 
att konsekvenserna för egendom och miljö minskas. Vid en olycka är högsta prioritet alltid att 
rädda liv.   

Myndighetens ansvar inom sjöövervakningsverksamheten omfattar skydd av miljö- och natur-
vårdsintressen, fiske, jakt och annat ianspråktagande av naturresurser, sjötrafik, sjösäkerhet 
och transport av farligt gods, sjöfartsskydd, personers inresa i, utresa från och vistelse i Sveri-
ge (gränskontroll), in- och utförsel av varor (tullkontroll), övervakning av skyddsobjekt och 
tillträde för utländska statsfartyg samt tillsyn över svensk kontinentalsockel och ekonomisk 
zon. I verksamheten ingår kontroll- och tillsynsverksamhet, ordningshållning i sjötrafiken 
samt uppgifterna att förebygga, upptäcka, förhindra samt beivra och utreda brott.  

Även sjöövervakningsverksamheten och att samordna och förmedla civila behov av sjööver-
vakning och sjöinformation har som huvudsyfte att värna liv, miljö och säkerhet till sjöss. 

Tack vare en effektiv sjöövervakning kan olyckor och utsläpp till sjöss i allt större utsträck-
ning upptäckas och begränsas i tid. Stora fartygsolyckor sker alltmer sällan och Kustbevak-
ningen kan bedriva sjöövervakning och sjösäkerhetsarbete samtidigt som nödvändig miljö-
räddningsberedskap upprätthålls. Det är en effektiv användning av myndighetens resurser och 
med ett brett ansvar till sjöss utgör Kustbevakningen också en effektiv resurs för samhället.

Av riksdagens 16 miljökvalitetsmål i Sveriges nationella miljöarbete berörs Kustbevakningen 
i första hand av målen Hav i balans samt levande kust och skärgård och Ett rikt växt- och 
djurliv. Myndigheten bidrar till att uppnå miljökvalitetsmålen inom flera delar av myndig-
hetens uppdrag; såväl miljöräddningstjänst, tillsyn över svensk ekonomisk zon och konti-
nentalsockel som polisiär övervakning av jakt, fiske, naturresurser, miljö och utsläpp från 
fartyg.  

#Kustbevakningens organisation 

Kustbevakningen sorterar under Justitiedepartementet men myndighetens verksamhet om-
fattar ansvarsområden inom flera departement. 

Kustbevakningens nationella led-
ning består av en verksledning och 
sex avdelningar:  

* metodutvecklingsavdelningen, 

* materiel- och lokalförsörjnings-
avdelningen,  

* operativa avdelningen,  

* IT-avdelningen,  

* personal- och ekonomiavdel-
ningen och  

* verksledningsstaben.  
 
Kustbevakningens operativa verk-
samhet bedrivs utifrån 21 kuststa-
tioner (inklusive en flygkuststati-
on) längs hela Sveriges kust samt i 
Vänersborg och Nyköping.  

Myndighetens lednings- och stöd-
funktioner finns huvudsakligen i 
Karlskrona, Göteborg, Stockholm 
och Nyköping. 

#Förändringsarbete 

Implementeringen av Kustbevakningens nya organisation, som började gälla den 1 september 
2016, har satt stor prägel även på 2017. Målet med förändringen var att uppnå en organisation 
med otvetydig och ensad styrning av verksamheten, där roller och mandat är tydliga, beslut 
tolkas likartat och följs.  

Viktiga fokusområden i förändringsarbetet under året var till exempel beslut om antalet led-
ningscentraler, gränsdragningar mellan nya avdelningar samt utveckling av stationschefsrol-
len. I maj 2017 beslutade generaldirektören att Kustbevakningen ska ha en ledningscentral i 
Göteborg. Stödledningscentralen i Stockholm ska avvecklas senast den 1 juni 2018 och under 
hösten 2017 har förberedelsearbete inletts.   

Året avslutades med en utvärdering av myndighetens förändringsarbete som genomfördes av 
en extern konsultfirma. Bedömningen blev att myndigheten har kommit så långt man hade 
kunnat förvänta sig i ett förändringsarbete av den här storleken.   

Det kvarstår en del arbete innan Kustbevakningen fullt ut har uppnått målbilden som beskrivs 
ovan, i första hand genom vidare implementering och utveckling inom operativa avdelningen 
som är den del av organisationen med störst förändringar. Myndigheten behöver också tydligt 
klargöra målbilden på längre sikt och en strategi för att nå dit. 

#En samverkande myndighet 

Kustbevakningens samverkan sker kontinuerligt och integrerat i den dagliga verksamheten. 
Samverkan med andra myndigheter och organisationer, både nationellt och internationellt, 
sker i olika omfattning inom samtliga verksamhetsområden. Samverkan är nödvändig för att 
tillsammans uppnå önskade mål med verksamheten. Åtgärder som genomförs i samverkan 
med andra beskrivs därför i huvudsak under respektive verksamhetsområde.  
 
Nationellt beslutades under året en ny samverkansöverenskommelse mellan Kustbevakningen 
och Statens haverikommission. Arbete pågår också med en ny övergripande överenskommel-
se tillsammans med Polisen.  
 
Internationellt berörs myndigheten framför allt av utvecklingen inom Östersjöregionen men 
EU får en allt större påverkan. Liksom flera andra myndigheter har Kustbevakningen i upp-
drag av regeringen att delta i genomförandet av EU:s strategi för Östersjöregionen (Östersjö-
strategin). Kustbevakningen har ett utvecklat internationellt samarbete med flera myndigheter, 
organisationer och forum, varav flera har kopplingar till de marina och maritima områdena 
som behandlas i Östersjöstrategin. 

Baltic Sea Region Border Control Cooperation (BSRBCC) är ett samarbete mellan Östersjö-
ländernas gräns- och kustbevakningsmyndigheter. Det är identifierat i EU:s Östersjöstrategi 
som ett bra exempel på samverkan inom delmålet ”bättre samverkan i bekämpning av gräns-
överskridande brottslighet”. Kustbevakningen har under året ingått i det norska sekretariatet 
för BSRBCC, och deltog bland annat i september 2017 då sjöövervakningssystem från res-
pektive länder förevisades i Oslo. I november 2017 överlämnade den norska polisen, 
KRIPOS, formellt ordförandeskapet för BSRBCC 2018 till Sverige och Kustbevakningen. 

Kustbevakningen följer utvecklingen med den Europeiska gräns- och kustbevakningsbyrån 
(Frontex) som, sedan 2016, ingår i ett närmare samarbete med den Europeiska sjösäkerhets-
byrån (EMSA) och Europeiska fiskerikontrollbyrån (EFCA). Byrån har goda förutsättningar 
att hantera migrations- och säkerhetsutmaningarna vid EU:s yttre gränser. Utveckling pågår i 
syfte att ytterligare förbättra samarbete och samordning mellan nationella myndigheter, EU:s 
organ och byråer med kustbevakningsfunktioner. Kustbevakningen följer även utvecklingen i 
European Coast Guard Functions Forum (ECGFF) som är ett nätverk för samverkan mellan 
myndigheter inom EU som bedriver kustbevakningsverksamhet  

Kustbevakningen har under året deltagit i Arktiska rådets arbetsgrupp Emergency Prevention, 
Preparedness and Response (EPPR), i samma omfattning som tidigare, och var även arrangör 
för ett av mötena som genomfördes i Malmö. 

Kustbevakningen har bilaterala överenskommelser med flera länder men samverkar framför 
allt med Finska Gränsbevakningsväsendet. Operativ samverkan omfattar exempelvis maritim 
gränsövervakning, brottsbekämpning, maritim sjöövervakning samt miljöräddningstjänst, 
tekniskt samarbete samt övning och utbildning.  