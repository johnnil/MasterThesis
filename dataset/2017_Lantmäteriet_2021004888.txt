#Inledning 

Under 2017 förtydligades det ytterligare hur viktig Lantmäteriets kompetens och 
information är för samhällsbygget. Sverige behöver en effektivare plan– och bygg-
process, och ett av Lantmäteriets uppdrag är att visa på hur digitalisering kan 
snabba på bostadsbyggande. Det gör vi i nära samarbete med bland andra Bover-
ket, kommuner, byggherrar, företag och andra intressenter.   

En viktig del av detta är vår förrättningsverksamhet och här kvarstod de alltför 
långa handläggningstiderna inom fastighetsbildningen under 2017. Utmaningarna 
för verksamheten är många, som exempelvis en fortsatt förhållandevis hög perso-
nalomsättning och ett föråldrat it-stöd. Det påverkar negativt samhällsbyggnads-
processen och vid utveckling av mark och fastigheter. Resultatet av de åtgärder 
som vi har vidtagit de senaste åren har ännu inte gett önskvärd synbar effekt.  

Myndighetens fokusområde under året har därför varit att korta handläggningsti-
derna i förrättningsverksamheten, en fråga som vi också fört en tät dialog med Re-
geringskansliet om. Vad gäller de riktigt gamla ärendena kan vi, när vi går in i 
2018, konstatera att antalet ärenden i förrättningsverksamheten som är äldre än 
fem år fortsätter att minska. Vi ser också att antalet köveckor för att få en utsedd 
handläggare har minskat, vilket innebär kortare väntetider för våra kunder.  

Ett steg på vägen för snabbare hantering av våra förrättningsärenden är att fort-
sätta digitalisera fastighetsbildningsprocessen. Vi har påbörjat arbetet med att ut-
veckla ett modernt handläggningsstöd, vi förändrar våra arbetssätt och inför en-
hetliga processer. Vi ökar också ärendegenomströmningen genom att arbeta i 
verksamhetsöverskridande team från divisionerna Fastighetsbildning och Fastig-
hetsinskrivning. För att trygga fastighetsrättslig kompetens breddade vi vår rekry-
teringsbas ytterligare under året som gick - vi anställde bland annat jurister och 
rättsvetare. Vi ser att det finns ett stort intresse för lediga tjänster på fastighetsbild-
ningen, vilket är glädjande och bådar gott för framtiden. 

Trots de utmaningar och i vissa fall långa handläggningstider som vi har visar 
mätningar att allmänheten fortsatt har högt förtroende för oss. Våra geodata har 
stor efterfrågan och vi arbetar vidare med att göra dem öppna, lättanvända och 
lätta att sprida vidare. Allt fler använder e-tjänsterna Min Fastighet, Kartsök och ort-
namn, och Historiska kartor. Vi har förbättrat tillgängligheten av Lantmäteriets kart-
data, vilket underlättar arbetet för räddningstjänst och ambulanspersonal som i 
förlängningen räddar fler liv.  
 
Digitalisering och automatisering är ledord för inskrivningsprocessen, och allmän-
heten har under 2017 fått upp ögonen för tjänsten e-ansökan. Arbetet har fortsatt 
med att hålla stabila och förutsägbara handläggningstider och öka beviljandegra-
den. Under 2017 tog vi viktiga steg framåt i utvecklingen av ett modernt och håll-
bart pantsystem med planerad driftsättning under 2019. Det kommer att utvecklas 
enligt den nuvarande lagstiftning gällande pantbrev, men även skapa lösningar 
som klarar av ett annat juridiskt system än det vi ser idag. 

Lantmäteriets avgiftsfinansierade verksamhet visar ett solitt resultat. Det balanse-
rade resultatet ökar och skillnaderna mellan de olika verksamheterna minskar. 
Förbrukningen av vårt anslag följde plan och blev något lägre än det vi tilldelats. 
Den utgående balansen på anslaget uppgår till 12 miljoner kronor, medel som be-
hövs för verksamheten 2018 och 2019.  
 
Utvecklingsinsatserna i vår verksamhet löper på i snabb takt. Under året har bland 
annat projekten Exodus – där vi lämnar stordatormiljön – och Framtida tillhandahål-
lande av fastighetsinformation bedrivits för högtryck. Totalt har investeringarna i im-
materiella tillgångar uppgått till 40 miljoner kronor under året. 

Lantmäteriets mest viktiga tillgång är alltjämt våra anställda – som alla bidragit till 
ännu ett framgångsrikt år. Under året har även stort fokus legat på att på ett 
snabbt, bra och effektivt sätt introducera alla nyanställda i verksamheten samti-
digt som vi haft fokus på att vara en attraktiv arbetsgivare för alla våra anställda.  


#Lantmäteriets roll i samhället 

Lantmäteriets verksamhet har stor betydelse för samhällsutvecklingen och berör många 
politikområden. I samhällsplanering och byggande, i genomförandet av landsbygds- och 
skogspolitik, i miljö- och energipolitik, i transportpolitik och försvarspolitik med flera om-
råden behövs tillförlitliga uppgifter om exempelvis ägande av mark, planbestämmelser 
och olika geografiska förhållanden (såsom kommunikationsnät, bebyggelse, höjdförhål-
landen, och vattendrag). Lantmäteriet bidrar till att de markpolitiska målen kan förverkli-
gas samtidigt som vår verksamhet är ett viktigt instrument för att hantera konflikter om 
hur mark ska användas.  

Inom bostadspolitikens område borgar Lantmäteriets verksamhet för ett tryggt ägande av 
den egna bostaden och möjliggör finansiering av byggande och förbättringar av bostaden.  

Verksamheten är också grunden för andra viktiga samhällsfunktioner som samhällsskydd 
och krisberedskap samt folkbokföring och statistik. Den utgör även ett viktigt bidrag i ge-
nomförandet av politiken för global utveckling.  

Lantmäteriets tjänster i form av fastighetsbildning, fastighetsinskrivning och informat-
ionsförsörjning är således viktiga delar av samhällets grundläggande infrastruktur och bi-
drar till stabilitet i många samhällssektorer, genom säkerhet och kända förutsättningar. 
Verksamheten påverkas av snabb teknisk utveckling och har stor betydelse också för nä-
ringslivets utveckling, omsättningen på fastighetsmarknaden och för kreditväsendet. In-
ternationaliseringen inom området är påtaglig och verksamheten påverkas inte minst av 
olika EU-direktiv.  

#Organisation 

Lantmäteriets kärnverksamhet bedrivs i de tre divisionerna; Fastighetsbildning, Fastig-
hetsinskrivning och Geodata.  

Fastighetsbildning har ansvar för fastighetsin-
delningen, det vill säga fattar beslut om nya 
fastigheter eller om ändring av existerande 
gränser. Det kan också gälla beslut om sam-
fälligheter, servitut, ledningsrätter och infra-
strukturförrättningar. 

Fastighetsinskrivning granskar, beslutar om 
och registrerar lagfarter, tomträtter, inteck-
ningar, andra inskrivningsärenden och an-
teckningar i Fastighetsregistrets inskriv-
ningsdel samt beslutar om och tar in stäm-
pelskatt och avgifter.  

Geodata bygger upp och tillhandahåller geografisk 
information och fastighetsinformation.  

De sju koncerngemensamma enheterna utgörs av gemensamma resurser som arbetar med 
ekonomi, personal, utveckling och IT, kommunikation, hållbarhetsfrågor, dokumentstyr-
ning samt tjänsteexport. 

Lantmäteriet finns på 50 orter i Sverige med huvudkontor i Gävle. På orter där flera divis-
ioner finns representerade eftersträvar vi att samlokalisera verksamheterna. Division Fas-
tighetsbildning finns representerad på alla 50 orter, Fastighetsinskrivning på åtta orter1 
och Geodata på sex orter.