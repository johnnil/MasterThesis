#GD HAR ORDET

#Svensk export ger tillväxt – nationellt och globalt

De senaste två åren har svensk export ökat snabbare än på länge. EKN:s 
omfattande garantigivning består av såväl stora som små och många affärer.  
Det svenska exportkreditsystemet medverkar till att svenska varor och tjänster 
når ut i världen och spelar en roll för den globala utvecklingen.

Det passerade året ingår i en period på flera år med 
hög garantigivning – 56,8 miljarder kronor, 2 082 
affärer till 129 länder. Efterfrågan visar att EKN:s 
garantier är en lösning för företag i alla storlekar 
och för allt från de mindre flödesaffärerna till de 
allra största affärerna. 

Mycket tyder nu på en avmattning i världs­
ekonomin under andra hälften av 2019 och under 
2020. Avmattningen sker dock från en hög tillväxt­
nivå. Priset på risk stiger nu långsamt, vilket kan 
ge ytterligare ökad efterfrågan på exportkredit­
garantier. 

Banksektorn lever under fortsatt omvandlings­
tryck, med stramare regelverk. Det bidrar till ökat 
behov av EKN. 

#EKN SER TILL SVENSKT INTRESSE I GLOBALA VÄRDEKEDJOR

Svensk varuexport ökade med cirka tio procent 
under året, samma ökningstakt som föregående år, 
som då var högre än på tio år.

De affärer som EKN garanterade under året har 
bidragit till drygt 30 000 arbetstillfällen och cirka 
32 miljarder kronor av svensk BNP. Många gånger 
är EKN dessutom med och bidrar i ett första 
kontrakt som öppnar upp för fler exportaffärer där 
EKN inte medverkar. 

Det svenska näringslivets internationalisering 
är avgörande för Sveriges tillväxt. Företagen ingår 
allt mer i globala värdekedjor. I de globala värde­
kedjorna står forskning, utveckling och design för 
den stora värdeökningen medan produktion och 
montering står för en allt mindre del. Det gör att 
det inte räcker att enbart se på siffror över den 
direkta exporten, för att få grepp om det faktiska 
värdet av internationaliseringen. EKN ser i sin 
garantigivning till det värde som skapas i Sverige 
och bidrar till BNP och arbetstillfällen. Exempel­
vis garanterar EKN affärer som görs av svenska 
koncerners utländska dotterbolag, när affärerna 
genererar värde i Sverige. Ett annat exempel är att 
EKN garanterar utländska bolag som exporterar 
varor och tjänster från svenska företag.

#NYA FINANSIERINGSLÖSNINGAR LANSERAD FÖR SMÅ OCH MEDELSTORA FÖRETAG

Under de senaste fem årens ökning av den svenska 
exporten är det de små och medelstora företagen 
som ökar sin export mest. De så kallade mikro­
företagen, med under tio anställda ökade sin ex­
port med 37 procent, småföretagen med 11 procent 
och de medelstora företagen med 24 procent. 

Det är viktigt för svensk ekonomi att ett stort 
antal små och medelstora företag kan expandera 
sin verksamhet och gå på export. Ofta är en hake 
att företagen inte får tillgång till finansiering. 
EKN har under året lanserat två lösningar för att 
underlätta små och medelstora företags export­
satsningar. Den ena har tagits fram i samarbetet 
med Europeiska Investeringsfonden, den andra i 
samarbete med Almi. 

Alla länder har ett behov av att få ytterligare 
fart på små och medelstora företags export. För 
fem år sedan gjorde EKN en särskild satsning på 
regional närvaro och uppsökande verksamhet. Se­
dan dess har volymerna fördubblats inom segmen­
tet. I år har vi särskilt inriktat oss på innovativa 
företag – en målgrupp som traditionellt inte använt 
EKN i så stor utsträckning, men som nu börjar få 
upp ögonen för oss. Dessa kunder verkar inom allt 
från appar och spel till miljöteknik, batterier och 
nischade industrilösningar.

#INVESTERINGAR BEHÖVS FÖR ATT NÅ UTVECKLINGSMÅLEN

En dryg fjärdedeldel av tiden har gått, från anta­
gandet av FN:s utvecklingsmål i Agenda 2030 och 
fram till år 2030 då målen ska vara uppnådda. För 
att uppnå dem behövs omfattande investeringar 
inom bland annat infrastruktur, elektrifiering, 
jordbruk, kollektivtrafik, miljöteknik och hälsosek­
torn. Det är områden där svensk industri ligger i 
framkant och har en betydelsefull roll för utveck­
lingen. En av slutsatserna i Agenda 2030­överens­
kommelsen är att de traditionella biståndsflödena 
inte räcker till för att driva världen ur fattigdom. 
Här spelar det svenska exportkreditsystemet en 
roll. Det är en finansieringsform med stor kapacitet 
för långsiktig, hållbar finansiering, vilket behövs 
för många av de investeringar som stödjer Agenda 
2030­målen.

#HÅLLBARHET I ALLA LED

För att internationell handel ska kunna spela en 
roll för utvecklingen krävs ansvarsfull hante­
ring av risker för människor, miljö, samhälle och 
klimat. Det attraktiva svenska exportkreditsyste­
met ger möjlighet för EKN att tillsammans med 
finansiärer och exportföretag ställa krav på den 
kund som köper den svenska utrustningen. EKN 
arbetar kontinuerligt för att utveckla arbetet med 
granskning och kravställning. Det gör vi i nära 
samverkan med export företag och banker.

#INNOVATIVA, SVENSKA PRODUKTER, TJÄNSTER OCH AFFÄRSMODELLER

Jag möter många engagerade personer i exporte­
rande företag som inte bara är experter på teknik, 
system och affärsupplägg. De har också många 
gånger stora mål för förbättringar och utveckling. 
I både traditionella och nya branscher hittar de 
innovativa lösningar som kan innebära nya pro­
dukter eller att gamla produkter används inom nya 
områden eller att nya produktions­ eller distribu­
tionsprocesser möjliggör nya affärsmodeller. 

Det har varit ett framgångsrikt år för svensk 
export. Jag vill tacka de exportföretag och banker 
som har gett EKN förtroendet att bidra. Jag ser 
fram emot att nästa år tillsammans medverka på 
den fantastiska resa svenska företag gör, i tuff 
global konkurrens. 


#Uppdrag, leverans och kostnad

När svenska varor och tjänster når ut i världen och när köparna efterfrågar finansiering 
– då behövs EKN. Uppdraget är att främja svensk export och det svenska näringslivets 
internationalisering och konkurrenskraft, genom att försäkra företags och bankers 
betalningsrisker. Verksamheten finansieras i sin helhet med garantitagarnas avgifter.

EKN har en enda verksamhetsgren, som utgörs 
av att offerera och ställa ut garantier, förvalta 
det utestående engagemanget, skadereglera när 
garantitagaren inte får betalt och återvinna de 
fordringar som uppstår. För en del kunder ingår 
även omfattande rådgivning i garantigivningen. 
Nedan beskrivs delarna. 

#GARANTIUTFÄSTELSER

För varje ansökan gör EKN en bedömning av 
risken för utebliven betalning och möjligheten 
till återvinning, om betalning skulle utebli. EKN 
bedömer också hållbarhetsfrågor i affären. Bedöm­
ningen resulterar i ett beslut. Om beslutet är att 
garantera affären följer beslut om garantiavgift 
och utfärdande av garantiutfästelse. En del av 
årets utfästelser har inte använts. De kan komma 
att användas nästa år, men en del affärer blir 
inte av eller genomförs utan EKN:s garanti. Årets 
utfästelser redovisas på sidan 19.

#AFFÄRER

När företaget genomför affären eller banken ställer 
ut lånet, ställer EKN ut garanti. En del av årets 
garanterade affärer offererades under året, andra 
offererades tidigare år. För en del affärer ställs en 
enda garanti ut. Andra affärer är uppdelade på 
flera garantier. Årets affärer redovisas på sidan 19.

#SKADEUTBETALNINGAR

Skadeutbetalningarna görs både i kända problem­
affärer, där tidigare betalningar enligt amorte­
ringsplanen fallerat och i affärer där problemen 
uppstod under året. I en del affärer förväntar sig 
EKN återkommande uteblivna betalningar och för 
dem görs skadeavsättningar. Se nedan redovisning 
av skadeutbetalningar under året. 

#UTESTÅENDE GARANTIER 

Bland de utestående garantierna finns huvud­
sakligen affärer som följer sin amorteringsplan, 
men också affärer som kräver skadeförebyggande 
arbete. Utestående garantier redovisas nedan.

#UTESTÅENDE FORDRINGAR OCH ÅTERVINNINGAR

När EKN skadereglerar tar EKN över garantita­
garens fordran och arbetar sedan på att återvinna 
hela, eller delar av, den uteblivna betalningen. 
Fordringarna avslutas med återbetalning eller 
avskrivning. 

#SKADEUTBETALNINGAR I FÖRHÅLLANDE TILL UTESTÅENDE GARANTIER (MKR)

#KOSTNADEN FÖR SKADOR

Merparten av garantiavgiften för varje garanterad 
affär sätts av för eventuella skador. När den garan­
terade affären löper utan problem löser EKN vart 
efter upp avsättningen. Avgifterna för de många 
affärerna, som går som planerat, finansierar ska­
deutbetalningar till de garantitagare som inte har 
fått betalt av sin kund. 

#KOSTNADEN FÖR DRIFTEN

Driftskostnaden för en ny affär kan skilja sig 
väsentligt, beroende på hur abetskrävande den är 
att bedöma. Genomsnittet har sjunkit något de 
senaste åren, när antalet mindre affärer har ökat. 
Kostnaden för att förvalta engagemanget påver­
kas av storleken på engagemanget, men också av 
antalet affärer som innebär ökat behov av skadefö­
rebyggande arbete för EKN.