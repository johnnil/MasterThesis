#Rektor har ordet

Återigen visade fler än någonsin intresse för 
Högskolan i Halmstad och sökte någon av 
lärosätets utbildningar. De senaste tre åren 
har antalet nya sökande överstigit rekord-
många 28000 varje år. Året innebar fortsatt 
profilering med målet att fokusera och 
koppla utbildning och forskning närmare 
samman. I september gjorde Mikael 
Alexandersson sin sista arbetsdag som 
rektor efter fem år och ett stort antal 
genomförda förändringsprocesser. 
Högskolans vision lever vidare.

Högskolan har genomgått och är delvis fortfarande i en 
profileringsprocess. Utbildning och forskning har kopp-
lats närmare samman, verksamheterna har fokuserats. 
Målsättningen har varit att ge utbildning inom områ-
den där vi också kan ha stark forskning, och bedriva 
forskning där det finns utbildningsbehov. Både utbild-
ning och forskning ska kännetecknas av nära samverkan 
med externa parter för att garantera relevans, arbets-
livsanknytning och innovationsinriktning. Högskolan 
har arbetat för att få fler och mer kompletta akade miska 
miljöer. Som resultat av detta har antalet program mins-
kat de senaste åren, med färre och starkare program 
som mål. På samma sätt har antalet forskningsmiljöer  
minskat och blev fem under 2016. 

Samtidigt har fler studenter än någonsin tidigare visat  
intresse för Högskolan i Halmstad – de senaste tre åren har 
antalet nya sökande till Högskolans program och kurser 
överstigit 28000 varje år, vilket är rekordmånga.
 
Den sista september 2016 slutade Högskolans rektor  
Mikael Alexandersson. När han började i oktober 2011  
initierade han arbetet med ett stort antal förändrings-

processer som lärosätet sedan dess har genomgått.  
Under Mikael Alexanderssons ledning satte Högskolan 
upp målet att minska antalet utbildningar och kraftigt 
öka forskningsvolymen. Under 2016 ökade forskningens  
omfattning ordentligt, med 19 procent jämfört med 
året före. Dessutom ökade andelen medarbetare med 
doktorsexamen och är nu över 60 procent. Antalet pu-
blicerade vetenskapliga tidskriftsartiklar fortsatte att 
öka. Utvecklingarna låg helt i linje med den plan som 
gjordes 2013 i Högskolans forsknings- och utbildnings-
strategi för perioden fram till 2020.

För att ge utrymme för förändringsprocessen att ut-
veckla forskningsvolym och fokusera utbildningarna har  
Högskolan inte strävat efter överproduktion av utbildning 
sedan 2012. Högskolan hade då maximerat sin ackumule-
rade sparade överproduktion. Sedan 2014 har Högskolan 
producerat utbildning något under takbeloppen, vilket 
även var fallet 2016.

Två nya spännande labbmiljöer invigdes under 2016: 
Digitalt laborativt centrum och Fab Lab. Båda miljöerna 
etablerades för att möta utmaningen med digitaliseringen.  

Det förstnämnda är en plattform för digitala inslag i  
Högskolans utbildningar, inte minst lärarutbildningarna. 
Det sistnämnda är en miljö för experiment kring fram-
tidens tillverkning och produktion. Dessa två labb är de 
senaste men inte de sista av Högskolans satsningar på ut-
manande och inspirerande lärandemiljöer för projektarbe-
ten och samverkan med externa parter. Sådana miljöer är 
nyckelin gredienser för Högskolan i Halmstad i framtiden.

Under 2016 visade Högskolans datateknikingenjörer att 
de håller yppersta världsklass i ett verkligt utmanande pro-
jekt. De vann den internationella tävlingen i samverkan-
de autonom bilkörning, the Grand Cooperative Driving 
Challenge, före nio lag från andra europeiska universitet. 
Förra gången tävlingen ägde rum, 2011, var Högskolan i 
Halmstad bästa svenska lag men kom tvåa efter Karlsruhe 
Institute of Technology. 

Två dotterbolag till Högskolan i Halmstads holdingbolag 
bildades under 2016: HH Innovation AB samt Halmstad 
University Executive Education and Research AB. Det 
sistnämnda ska hantera uppdragsutbildningar. Det först-
nämnda ska arbeta med kommersiellt inriktat innova-
tionsstöd för forskare och studenter – en viktig del i detta 
är den nya studentinkubatorn som öppnades på lärosätet 
under 2016. 

Ett av 2015 års nyord var ”faktaresistens” men 2016 var 
året då begreppet verkligen slog igenom. Utvecklingen 
under 2016 visade att utbildning och förmåga att bedöma 
vad som kan vara sant och vad som troligen är falskt är 
oerhört viktigt i det digitaliserade samhället. I det sam-
manhanget är det glädjande att rekordmånga vill utbilda 
sig vid Högskolan i Halmstad, eftersom utbildning skapar 
värde, driver innovation och utvecklar samhället.

Avslutningsvis: Högskolans viktigaste resurs är våra fantas-
tiska studenter, vår studentkår och kunniga personal. Det 
är deras engagemang, kompetens, ihärdighet och kreativi-
tet som är grunden till vår utveckling. Jag vill tacka dem 
för alla framgångar under 2016.
