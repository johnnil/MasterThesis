#GENERALDIREKTÖR HAR ORDET

Myndigheten för ungdoms- och civilsamhällesfrågor 
(MUCF) har under 2016 haft unga nyanlända och 
deras situation i fokus för verksamheten. Flyktingmot-
tagandet var en stor utmaning både för off entlig sek-
tor och för civilsamhället under 2015. Föreningslivets 
insatser var en förutsättning för att kunna möta de 
behov som uppstod i mottagandet av de nyanlända, 
av vilka många var barn och unga vuxna.

Myndigheten tog fram en skrift, Samla kraft!, om 
samverkan mellan kommunerna och civilsamhället 
kring insatser för nyanlända. Skriften tar tillvara vik-
tiga erfarenheter i detta arbete och har varit efter-
frågad under året. MUCF tog även fram två studier 
som speglar villkoren för de organisationer som aktivt 
arbetade med fl yktingmottagandet. I ett möte mellan 
berörda myndigheter på högsta ledningsnivå diskute-
rades hur samverkan kan utvecklas mellan civilsam-
hället och den off entliga verksamheten.

Årets fokusrapport hade unga nyanländas etablering 
på arbetsmarknaden som tema. Rapporten visar på 
behovet av särskilda insatser för unga nyanlända ‒ 
just för att de är unga. För att öka deras kunskap om 
sina rättigheter inom hälsoområdet har myndigheten 
samverkat med Stockholms läns landsting i syfte 
att utveckla riktad digital information. Vi har även 
tagit fram ett tryckt informationsmaterial om unga 
hbtq-personers rättigheter i Sverige som har spridits 
till unga nyanlända.

MUCF:s styrka är att ha en omfattande och samlad 
kunskap inom ungdomspolitiken och politiken för det 
civila samhället. Myndigheten har gott om erfarenhet-
er kring arbetssätt och metoder samt goda kontakter 
i lokal verksamhet. Vi har bland annat fortsatt att 
utveckla webbsidan Ungidag.se som med siff ror visar 
hur unga har det i dag och Lupp (lokal uppföljning av 
ungdomspolitiken) som är ett verktyg för att skapa 
kvalitet i lokala och regionala beslut som berör unga.

Myndigheten har framgångsrikt utvecklat det 
våldspreventiva arbetet med utgångspunkt i en egen 
framtagen handbok. Våra rapporter som framhåller 
vikten av att ha ett genusperspektiv i arbetet mot 
våldsbejakande extremism skapade ett stort intresse. 
Tillsammans med Barnombudsmannen har vi visat 
hur man kan arbeta med ett samlat barn- och ung-
domsperspektiv.

Myndigheten har internt fokuserat på ett systema-
tiskt förändringsarbete i syfte att förbättra sitt ansvar 
som arbetsgivare och ett omfattande rekryterings-
arbete har genomförts. Organisationen har justerats 
och förberetts inför kommande utmaningar inom 
ekonomistyrning och kommunikation. En översyn av 
myndighetens bidragshantering har påbörjats och 
kommer att fortsätta under kommande år. Många av 
de åtgärder som skett under det gångna verksam-
hetsåret kommer att få full eff ekt i verksamheten 
2017.


#Översikt av verksamhet och ekonomi

#Sammanfattning av verksamheten

Myndigheten fö r ungdoms- och civilsamhä llesfrå gor 
bedriver arbete inom ungdomspolitiken och politiken 
fö r det civila samhä llet. Arbetet sker genom att vi tar 
fram och förmedlar kunskap samt fö rdelar bidrag.

#Prestationer

Myndighetens årsredovisning ska, enligt förordning 
(2000:605) om årsredovisning och budgetunderlag 
främst avse hur verksamhetens prestationer har 
utvecklats med avseende på volym och kostnader. 
MUCF tog under 2015 fram en ny modell för resul-
tatredovisning för att kunna ge en bättre och mer 
rättvisande bild av verksamheten.

Myndigheten redovisar numera resultat inom två 
prestationsområden, kunskap och bidrag, som till-
sammans innehåller sju prestationstyper (studier, 
övriga kunskapsproduktioner, spridningstillfällen, 
digitala kanaler, remisser, beslut om organisationsbi-
drag och beslut om projekt- och verksamhetsbidrag). 
Prestationsområdena och prestationstyperna är valda 
för att ge en bild av verksamheten inom myndighe-
tens kärnuppdrag, vilket är att ta fram och sprida 
kunskap samt fördela bidrag inom ungdomspolitiken 
och politiken för det civila samhället.

På grund av att prestationerna inte redovisades på 
detta sätt 2014 fi nns det vissa svagheter i redovis-
ningen för detta år.

Myndigheten genomförde fem studier 2016, varav 
tre inom ungdomspolitiken och två inom politiken för 
det civila samhället. Myndigheten har även produce-
rat övriga kunskapsproduktioner. Det är publikationer 
som är riktade mot antingen dem som arbetar med 
unga eller i samverkan med civilsamhället, mot unga 
direkt eller mot civilsamhällets organisationer. Under 
året tog vi fram 29 kunskapsproduktioner, varav 23 
inom ungdomspolitiken och 6 inom politiken för det 
civila samhället. Sammanlagt spreds årets studier 
och övriga kunskapsproduktioner i 47000 exemplar. 
Kostnaden för studier och övriga kunskapsproduktio-
ner var 10865000 kronor.

MUCF har arbetat med att förmedla kunskap om 
ungdomspolitik och politiken för det civila samhället 
genom att arrangera konferenser, seminarier och 
möten samt genom att delta på andras arrangemang. 
Sammantaget genomfördes 155 spridningstillfällen 
under 2016, varav tre av fyra gällde ungdomspolitik 
och de övriga civilsamhällespolitik. Sammanlagt del-
tog kring 10800 personer vid dessa arrangemang.

Myndighetens webbplatser, nyhetsbrev samt Face-
book och Twitter är viktiga kanaler för att nå ut till 
våra målgrupper. Myndighetens webbsidor besök-
tes 296000 gånger under året, sociala medier och 
nyhetsbrev hade 23000 prenumeranter eller följare. 
Kostnaden för digitala kanaler var 3383000 kronor.

En viktig del av MUCF:s arbete med att sprida kun-
skap till andra statliga myndigheter utgörs av våra 
remissyttranden, 50 yttranden lämnade myndigheten 
under 2016. Kostnaden för arbetet med remisser var 
784000 kronor.

Myndigheten har genom instruktion, regleringsbrev, 
förordningar och särskilda regeringsbeslut i uppdrag 
att fördela bidrag till ideella organisationer och kom-
muner samt i vissa fall även till andra typer av organi-
sationer. Under året togs 328 beslut om ansökningar 
eller slutrapporter som gällde organisationsbidrag och 
1076 beslut om projekt- eller verksamhetsbidrag. 
Kostnaden för arbetet med beslut om bidrag var
16921000 kronor.

#Ungdomspolitiken

Myndigheten arbetar på uppdrag av regeringen med 
att ta fram och förmedla kunskap inom sina två 
ansvarsområden, ungdomspolitik och civilsamhäl-
lespolitik. Uppföljningen av ungas villkor sker främst 
inom det ungdomspolitiska uppföljningssystemet som 
består av årliga tematiska analyser i rapportserien 
Fokus, en attityd- och värderingsstudie vart fem-
te år samt webbportalen ungidag.se där vi löpande 
sammanställer och analyserar statistik i form av 
indikatorer. Vi har under året fortsatt arbetet med att 
stärka ungas och ungdomsorganisationers perspektiv 
i uppföljningen av ungdomspolitiken, främst i arbetet 
med rapporten Fokus 16.

Den främsta målgruppen för den kunskap som tas 
fram är beslutsfattare på nationell och lokal nivå samt 
andra myndigheter. Viktiga målgrupper är också unga, 
praktiker som arbetar med unga och  beslutsfattare 
samt praktiker inom civilsamhällets organisationer.

MUCF är en hbt-strategisk myndighet för unga, och 
därför bör ett särskilt fokus på unga hbtq-personer 
ingå i alla insatser som berör unga. Eftersom vi också 
har uppdraget att integrera ett jämställdhetsperspek-
tiv i all vår verksamhet har myndigheten numera en 
ansats som inkluderar båda perspektiven för att för-
säkra att vi inte exkluderar eller osynliggör grupper av 
unga när vi tar fram och förmedlar kunskap, metoder 
och stöd. Vi har fortsatt att fånga ungas röster och 
att förstärka samarbetet med ungas organisationer i 
uppföljningen av ungdomspolitiken, och vi har särskilt 
gjort detta i Fokus 16.

Allt arbete har skett i samverkan med off entliga 
aktörer och civilsamhällesorganisationer. Utöver 
aktiviteterna som redovisas här har vi under 2016 
samverkat med ett antal nätverk och expertgrupper. 
Vi har också medverkat vid ett fl ertal konferenser och 
seminarier, som andra arrangerat, i syfte att förmedla 
kunskap om ungdomsperspektiv, ungdomspolitik samt 
om ungas villkor. Myndigheten deltar också på olika 
sätt i det ungdomspolitiska samarbetet inom Norden 
och EU samt i Europarådet.

#Insatser som rör ungas etablering i arbets- och samhällsliv, ungas makt och delaktighet samt ungas fritid, organisering och välmående

Myndigheten har under året haft ett stort antal reger-
ingsuppdrag med syftet att främja ungas villkor. Utö-
ver uppdragen från regeringen har MUCF genomfört 
insatser riktade till unga hbtq-personer och till kom-
muner, i syfte förbättra stödet för unga som varken 
arbetar eller studerar och för att stödja och stimulera 
kunskapsbaserat ungdomspolitiskt arbete.

Myndigheten har under 2016 haft ett antal uppdrag 
med fokus på unga nyanlända. Vi har därtill fortsatt 
att utveckla vårt arbete så att gruppen unga nyanlän-
da ska synliggöras bättre i alla relevanta insatser som 
myndigheten genomför.

Under 2016 har myndigheten genomfört olika insat-
ser för att underlätta ungas etablering i arbets- och 
samhällslivet. Rapporten Fokus 16 beskriver unga 
nyanländas villkor inom etableringsuppdraget med 
exempel från lokala verksamheter och med unga 
nyanlända kvinnors och mäns egna perspektiv. Tema-
gruppen Unga i arbetslivet har fortsatt arbetet med 
att ta fram och förmedla kunskap om unga som var-
ken arbetar eller studerar, och om metoder och struk-
turella förhållanden som påverkar ungas möjligheter 
att slutföra sina studier och etablera sig i arbetslivet. 
Därtill har myndigheten utarbetat former för att för-
medla kunskap om hur samhällets stöd till unga med 
psykisk ohälsa och som varken arbetar eller stude-
rar kan organiseras och utvecklas. Myndigheten har 
också fördelat projektstöd till samverkansinsatser för 
unga som varken arbetar eller studerar.

Myndigheten har under året genomfört insatser i 
syfte att främja ungas förutsättningar till delaktighet 
och infl ytande. Vi har arbetat för att underlätta situ-
ationen för unga politiker genom att stödja ett antal 
kommuner i deras arbete med stödinsatser för unga 
förtroendevalda.

MUCF har arbetat med att främja lika rättigheter 
för unga hbtq-personer, både generellt och särskilt 
inom skolan. Vi har samverkat med den nationella 
webbaserade ungdomsmottagningen vid Stockholms 
läns landsting (UMO) i arbetet med en webbplats 
med information om hälsa och jämställdhet riktad till 
nyanlända ungdomar.

Myndigheten har också fortsatt arbetet med att 
främja det våldsförebyggande arbetet samt utvecklat 
ett genusperspektiv i arbetet mot våldsbejakande 
extremism. Vi har fortsatt att sprida handboken Inget 
att vänta på. Boken beskriver hur en struktur för ett 
lokalt våldsförebyggande arbete kan formas i sam-
verkan med det civila samhället. Handboken har även 
kompletterats med information om genusperspektiv 
på våldsbejakande extremism.

En stor del av MUCF:s verksamhet under 2016 har 
berört ungas fritid, organisering och välmående. 
Under 2016 beviljade myndigheten 221 organisations-
bidrag till 111 barn- och ungdomsorganisationer och 
64 projektbidrag till ungdomsprojekt. Därtill bevilja-
des 134 ansökningar inom Erasmus+ Ung och Aktiv. 
Vi har kartlagt den öppna fritidsverksamheten och 
samlat in och spridit goda exempel på mötesplatser 
mellan unga nyanlända och andra ungdomar.

#Stärkt arbete med att integrera ett ungdomsperspektiv i statliga myndigheters verksamhet och med att stödja en kunskapsbaserad kommunal ungdomspolitik

En viktig del av MUCF:s uppdrag handlar om att 
sprida kunskap om ungas levnadsvillkor och att stödja 
utvecklingen av kunskapsbaserad ungdomspolitik i 
kommuner och landsting. MUCF har under 2016 ar-
betat med att kartlägga statliga myndigheters behov 
av stöd för implementering av ett ungdomsperspektiv 
i sina verksamheter. Vi har påbörjat arbetet med en 
vägledning som riktar sig till statliga myndigheter 
och som kommer att publiceras 2017. Vi har därtill 
tillsammans med Barnombudsmannen arbetat för att 
stärka barnrätts- och ungdomsperspektivet hos kom-
muner, landsting och regioner.

Den årliga rikskonferensen är myndighetens största 
och viktigaste spridningstillfälle. Sammanlagt 20 olika 
seminarier anordnades under årets konferens som 
samlade cirka 800 deltagare. Seminarierna var upp-
delade i fyra olika teman som speglade de ungdoms-
politiskt prioriterade frågorna för 2016: Jobba och 
plugga, Må bra! Ungas delaktighet och Unga nyanlän-
da.

Även Almedalen var ett viktigt tillfälle för att för-
medla kunskap under 2016. Myndigheten arrangerade 
fyra egna seminarier och deltog i ytterligare tio. Sam-
manlagt nådde myndigheten drygt 700 seminariedel-
tagare under tre dagar i Almedalen.

Webbportalen ungidag.se redovisar statistik kring 
ungas levnadsvillkor som tagits fram av tolv myndig-
heter samt Riksidrottsförbundet. Totalt tolv indikato-
rer kan redovisas på kommunnivå och ytterligare elva 
på länsnivå. Myndigheten har även sammanställt de 
väsentligaste förändringarna i ungas levnadsvillkor i 
rapporten Ung idag 2016 som skickades till samtliga 
riksdagsledamöter och till kommunledningar och ung-
domsansvariga i landets samtliga kommuner.

Ungdomsenkäten Lupp fi nns numera översatt till tre 
språk utöver svenska, ett viktigt steg i strävan att 
kunna visa skillnader i behoven mellan olika grupper 
av unga. Lupp bidrar till sektorsövergripande sam-
verkan för de cirka 100 kommuner som genomför 
enkäten återkommande. Vi har också tagit fram en 
särskild handledning För och med unga ‒ Handbok om 
att integrera ett ungdomsperspektiv i verksamheten 
i syfte att utveckla lokal ungdomspolitik. En regional 
konferens i samarbete med region Sörmland arrang-
erades för att synliggöra MUCF:s stöd och verktyg för 
utveckling av lokal ungdomspolitik.

#Politiken för det civila samhället

Myndigheten ska verka för att förbättra villkoren för 
det civila samhället som en central del av demokra-
tin. MUCF ska därtill särskilt samverka med det civila 
samhällets organisationer för att tillvarata de kunska-
per och erfarenheter som fi nns hos dessa.

Myndigheten arbetar med att stimulera och förmedla 
forskning om det civila samhället. Fyra forskningsstu-
dier har getts stöd och genom webbportalen civsam.se 
tillgängliggör vi vetenskapligt baserad kunskap om 
det civila samhället. Resultat av tidigare studier som 
fått forskningsmedel har presenterats på det årliga 
kunskapsseminariet.

Årets uppföljningsrapport Villkor för organisationer 
med social inriktning lyfter frågan om arbete med 
fl yktingmottagande. Sammantaget 41 procent av de 
tillfrågade organisationerna angav att de under 2015 
har genomfört insatser som riktat sig till asylsökande 
eller nyanlända. Vi beskriver också vad som känne-
tecknar organisationer som arbetat med asylsökande 
och nyanlända.

I rapporten Flyktingmottagandet – det civila sam-
hällets roll och villkor redovisar vi närmare hur olika 
civilsamhällesaktörer har genomfört insatser inom 
fl yktingmottagande. Vissa aktörers insatser har riktats 
till samtliga nyanlända och asylsökande, oavsett kön 
och ålder, medan andra har vänt sig till vissa speci-
fi ka målgrupper som ensamkommande fl yktingbarn, 
hbtq-personer eller utsatta kvinnor och tjejer.

Under 2016 genomförde vi, i samverkan med Ersta 
Sköndal högskola, för tredje året utbildningen Civila 
samhället i samhället. Vi har också fortsatt att sam-
mankalla det partsgemensamma forumet och i år 
anordnade vi även Forumkonferensen som samlar en 
bredare krets av civilsamhällets företrädare, myndig-
heter och politiker.

Myndighetsnätverket kring civilsamhällesfrågor har i 
år tagit fram skriften Vem gör vad? 20 myndigheters 
samverkan med det civila samhället. En annan upp-
skattad skrift från 2016 är Samla kraft! ‒ en vägled-
ning för kommuner och civilsamhället om samverkan 
kring insatser för nyanlända som ger en konkret 
vägledning för samarbetet mellan kommuner och 
civilsamhällets organisationer. Vi har också fortsatt 
att sprida Europeiska koden för idéburna organisatio-
ners medverkan i beslutsprocesser. Eftersom koden 
presenteras som ett verktyg för samverkan i skriften 
Samla kraft! så har den under 2016 fått stor spridning 
bland aktörer som är aktiva inom mottagande och 
etablering för nyanlända.

Under 2016 beviljade myndigheten 122 organisa-
tionsbidrag till hbtq-, etniska och kvinnoorganisatio-
ner och projektbidrag till 122 projekt, utöver organi-
sationsbidrag till barn- och ungdomsorganisationer 
och projektbidrag till ungdomsprojekt.

#Samverkan med och kunskapsspridning till andra statliga myndigheter

Myndigheten har under året prioriterat målgruppen 
statliga myndigheter i sina insatser inom politiken 
för det civila samhället. MUCF driver sedan 2012 ett 
myndighetsnätverk kring civilsamhällesfrågor med 
utgångspunkt i den generella politiken för det civila 
samhället och myndigheternas roll för den. Under 
2016 var 27 statliga myndigheter anslutna till nätver-
ket (24 myndigheter 2015 och 20 myndigheter 2014). 
Tre myndigheter anslöt sig under året: Boverket, 
Försäkringskassan och Upphandlingsmyndigheten.

En prioritering för årets Forumkonferens var att öka 
deltagandet bland statliga myndigheter. Det målet 
nåddes, jämfört med 2014 ökade andelen deltagare 
från statliga myndigheter från 14 till 35 procent. 