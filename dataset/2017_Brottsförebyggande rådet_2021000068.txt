#Generaldirektören om året som gått

Brottsligheten är en av vår tids viktigaste samhällsfrågor. Därför är 
det av största vikt att kunskapen om den bygger på fakta och analy­
ser av hög kvalitet. Brottsförebyggande rådet (Brå) har till uppgift att 
bidra till kunskapsutvecklingen inom rättsväsendet och det kriminal­
politiska området och att främja brottsförebyggande arbete. Brå har 
därför en central roll som kunskapscentrum, genom att ta fram och 
tillhandahålla beslutsunderlag till nytta för regeringen och rättsvä­
sendets myndigheter. Under året har Brå också fortsatt arbetet med 
att identifiera angelägna utvecklingsområden och att föra ut resul tat­
en så att de kommer till nytta för rättsväsendets verksamheter.

Statistikverksamheten är Brås mest resursintensiva verksamhet, och 
under året publicerades stora mängder löpande statistik, om exem­
pelvis utsatthet för brott, otrygghet, polisanmälda respektive per­
sonuppklarade brott, domslut, kriminalvård och återfall i brott. En 
nyhet under året var den reviderade statistiken över misstänkta per­
soner. I princip hela statistikverksamheten, och utvecklingen av den, 
drivs på beställning av regeringen.

I enlighet med regeringens instruktion för Brå är en betydande del av myn­
dighetens samlade verksamhet koncentrerad till forskning och utveckling. På 
regeringens uppdrag levererades under året bland annat kunskap om stora för­
undersökningar och brottmål, indikatorer över organiserad brottslighet och 
föräldrars skadeståndsansvar för barnens brott. Brå presenterade också egeni­
nitierade forskningsprodukter, där den mest utmärkande var den omfattande 
rapporten Brottsutveckligen i Sverige fram till år 2015. Rapporten behandlade 
utvecklingen under 2000­talet med fokus på ett antal centrala brottstyper.

Under 2017 fick Brå i uppdrag av regeringen att utveckla det nationella stö­
det till och samordningen av det brottsförebyggande arbetet i landet. Dessa 
insatser utgör en förstärkning av myndighetens redan pågående arbete inom 
detta sitt tredje verksamhetsområde, det vill säga att främja det brottsförebyg­
gande arbetet framförallt på lokal nivå genom att utveckla och sprida kunskap, 
fördela ekonomiskt stöd samt bidra med metodstöd och handledning i brotts­
förebyggande frågor. Under året har arbetet med att utforma och genomföra 
det förnyade uppdraget pågått parallellt med det befintliga arbetet inom om­
rådet.

Brå fick under det gångna året i uppdrag av regeringen att vidta förberedelser 
inför inrättandet av ett nationellt centrum mot våldsbejakande extremism vid 
myndigheten. Under hösten har ett intensivt arbete pågått med att förbereda 
och inhämta kunskap från relevanta aktörer. Från och med den 1 januari 2018 
startar den nya verksamheten vid Brå.

Myndighetens verksamhet kräver särskilda kompetenser och skulle inte vara 
möjlig utan insatser från högt kvalificerade medarbetare. För att i ännu större 
utsträckning attrahera och behålla högpresterande personer fortsatte satsning­
arna på bland annat hälsa och specialanpassad kompetensutveckling.

Jag har hittills haft förmånen att leda myndigheten under sex engagerande och 
händelserika år, och jag kan med tillfredställelse konstatera att regeringen ef­
terfrågar den kunskap som Brå kan tillföra. Jag är stolt över att Brå har kunnat 
leva upp till högt ställda förväntningar. Vår produktion är stor och kvaliteten 
hög. Jag är övertygad om att det ger rättsväsendets myndigheter en god kun­
skapsgrund för olika åtgärder. Nu ser vi fram emot ännu ett händelserikt år.


#Kunskapsmyndighet för rättsväsendet

Brå är en myndighet under Justitiedepartementet och ett kunskapscentrum för 
rättsväsendet. Myndigheten har till uppgift att bidra till kunskapsutvecklingen 
inom rättsväsendet och det kriminalpolitiska området samt att främja brotts­
förebyggande arbete. Brå ansvarar för den officiella kriminalstatistiken och an­
nan statistik, vilket innefattar att producera, följa, analysera och rapportera om 
brottsligheten och rättsväsendets reaktioner på brott. Brå tar därtill fram statis­
tik som bygger på stora surveyundersökningar och annan särskild datainsam­
ling. En lika central uppgift för Brå är att initiera och bedriva forsknings­ och 
utvecklingsarbete som ger rättsväsendets myndigheter ett kvalificerat underlag 
för åtgärder och prioriteringar, liksom att löpande bistå regeringen i kriminal­
politiska frågor. Myndigheten följer och analyserar brottsligheten och samhäl­
lets reaktioner på brott, och utvecklar nya kunskapskällor på området. Vidare 
bistår Brå rättsväsendets myndigheter med stöd som bidrar till att utveckla och 
effektivisera deras verksamheter. I Brås uppdrag ingår också att utveckla det 
nationella stödet och samordningen för lokalt brottsförebyggande arbete. Kra­
ven på hög kvalitet förutsätter nära kontakter med universitet och högskolor, 
och kraven på att svara upp mot rättsväsendets behov av metod­ och kunskaps­
utveckling kräver ett nära och förtroendefullt samarbete med dessa.

#Organisation 

Brå är en förhållandevis liten myndighet, med omkring 150 anställda.
Sakverksamheten är indelad i sex enheter och två funktioner:

* enheten för rättsstatistik, inklusive funktionen för utveckling av rättsstatistik

* enheten för statistiska undersökningar, inklusive funktionen för analys av 
statistik om brottsutvecklingen och om rättsväsendets verksamhetsresultat

* enheten för forskning och utveckling

* enheten för utvärdering och polisforskning

* enheten för forskning om ekonomisk och organiserad brottslighet

* enheten för utveckling av brottsförebyggande arbete.

Förvaltningsavdelningen är indelad i fyra enheter och ett kansli:

* enheten för ekonomi och administration

* enheten för kommunikation

* enheten för IT

* enheten för personal

* kansliet för juridiskt stöd.

Till organisationen hör även Brås insynsråd, vars uppgift är att utöva samhäl­
lets insyn i myndighetens organisation och verksamhet och att ge generaldirek­
tören råd. Ledamöterna i insynsrådet utses av regeringen och kommer huvud­
sakligen från riksdagen och rättsväsendet. Brås generaldirektör är ordförande. 
Fyra protokollförda möten genomfördes under 2017.

Till Brå hör också ett vetenskapligt råd med sju ledande företrädare för det 
akademiska fältet. Ledamöterna informeras om Brås produktion och engageras 
för att ge råd och att vetenskapligt granska rapporter, alternativt rekommen­
dera andra experter som kan bistå myndigheten med granskning. Under året 
genom fördes sammanlagt 28 vetenskapliga rapportgranskningar, varav elva 
genomfördes av ledamöterna själva. De granskade rapporterna kom främst 
från forsknings­ och utvecklingsverksamheten, men i några fall från statis­
tikverksamheten.

#Förberedelser inför inrättandet av centret mot våldsbejakande extremism

I september 2017 fick Brå i uppdrag av regeringen att vidta förberedelser inför 
inrättandet av ett nationellt centrum mot våldsbejakande extremism vid myn­
digheten. Brå har arbetat med uppdraget under hösten, bland annat genom att 
inhämta kunskap från relevanta och utpekade aktörer, och ska slutredovisa 
uppdraget till regeringen senast den 29 mars 2018. Centret mot våldsbejakande 
extremism startar sin verksamhet den 1 januari 2018.

#Användbar kunskap för utveckling av rättsväsendet 

Brås målområde sträcker sig över stora delar av det kriminalpolitiska sakom­
rådet, vilket förutsätter vissa begränsningar i angreppssättet. Brå bidrar i första 
hand med kunskap inom den samhällsvetenskapliga kompetensen vilket inne­
bär att myndigheten inte arbetar med utgångspunkt i specialiteter som teknik, 
medicin, biologi eller psykiatri.

Brås verksamhet kan ses som tredelad och består av statistik, forsknings­ och 
utvecklingsverksamhet samt stöd till brottsförebyggande arbete. Inom statis­
tikverksamheten producerar Brå ett antal statistikprodukter och utvecklar 
också nya produkter i projektform. Forsknings­ och utvecklingsverksamheten 
bedrivs nästan uteslutande i projektform och redovisas i huvudsak i form av 
enskilda rapporter. Den del av Brås verksamhet som består av stöd till lokalt 
brottsförebyggande arbete bedrivs ofta i projektform, men också som särskilda 
satsningar och löpande arbete. Arbetet redovisas i form av olika produkter och 
aktiviteter. 

Regeringen satsar på Brå och vill få ut mer av den kunskap som myndigheten 
producerar. Satsningen har bland annat resulterat i ett särskilt fokus på att ut­
veckla det nationella stödet och samordningen för brottsförebyggande arbete. 
Brå har även intensifierat arbetet med att identifiera angelägna utvecklingsom­
råden och kunskapsbehov i rättsväsendet och omsätta det till stöd till myndig­
heterna, vilket även det ingår i uppdraget från regeringen. Brå har fortsatt att 
fokusera på socialt utsatta områden och på polisens verksamhet. Exempelvis 
gav Brå under året stöd till polisens arbete i socialt utsatta områden genom del­
tagande i expertgrupper och genom föreläsningar för poliser på både strategisk 
och operativ nivå.

#Jämställdhetsintegrering

I enlighet med Brås instruktion ska myndigheten integrera ett jämställdhets­, 
barn­ och ungdomsperspektiv i sin verksamhet genom att belysa och beakta 
förhållanden utifrån ålder och kön. Brå fick också med regleringsbrevet 2015 i 
uppdrag att utveckla arbetet med jämställdhetsintegrering i myndigheten (JiM) 
i syfte att verksamheten ska bidra till att nå de jämställdhetspolitiska målen. 
Brå redovisade en handlingsplan2 för utvecklingen av arbetet i november 2015 
och med utgångspunkt i handlingsplanen har Brå genomfört ett antal akti­
viteter i syfte att skapa förutsättningar för att uppnå de fyra effektmål som 
specificerades i handlingsplanen. Som exempel på aktiviteter kan nämnas att 
Brå under året tagit fram nya rutiner och arbetssätt som gör det möjligt att 
presentera statistik uppdelad på kön, så att Brås målgrupper lättare kan beakta 
likheter och skillnader mellan kvinnor och män. Det gäller både den officiella 
statistiken, hatbrottsstatistiken och den statistik som bygger på Brås självdekla­
rationsstudier. Brå har också arbetat aktivt med att uppdatera styrdokument 
och mallar för att säkerställa att ett jämställdhetsperspektiv alltid beaktas där 
det är relevant. Ett urval av Brås forsknings­ och statistikprodukter har även 
granskats i syfte att identifiera i vilken mån Brå redan haft ett jämställdhets­
perspektiv. För att utredare ska kunna beakta jämställdhetsperspektivet i sina 
rapporter har ett antal utbildningsinsatser genomförts under året, liksom ett 
arbete med att utforma rutiner för att möjliggöra att det på längre sikt finns 
en stödfunktion för jämställdhetsintegrering inom organisationen. Även Brås 
kommunikation ska präglas av ett jämställdhetsperspektiv. Därför gjordes un­
der året en genomlysning av Brås externa kommunikation. I det material som 
analyserades ingick bland annat Brås grafiska profil, kommunikationspolicyn, 
webben (inklusive bilder och grafik), pressmeddelanden och poddar. Resultatet 
presenterades i en intern redovisning. 

Brås bedömning är att myndigheten har kommit långt i arbetet med jämställd­
hetsintegrering. Grundläggande kunskaper om jämställdhet och genus finns 
hos en stor del av medarbetarna efter genomförda utbildningsinsatser, vilket 
gör att de kan integrera ett jämställdhetsperspektiv i sina arbetsuppgifter. 

Exempel på vad detta resulterat i är förändringar i hur man frågar om kön i en­
käter, instruktioner vid beställning av illustrationer och tydligare framskrivning 
i Brås rapporter av konsekvenser för kvinnor och män istället för könsneutrala 
slutsatser. Ett specifikt exempel på en sådan analys är kortanalysen Enhetligt 
dömande i tingsrätter (Kortanalys /2017) som Brå tog fram efter dialog med 
Domstolsverkets JiM­ansvariga som ett led i att bidra till deras behov av en 
könad analys av dömandet.