#Inledning

UHR samordnar antagningen till universitet och hög-
skolor och antagningsverksamheten har under året 
effektiviserats ytterligare. I ansökningsprocessen är 
flera system involverade och den är i stort sett helt 
digitaliserad, utan att handläggare behöver granska 
ärenden manuellt. Det har också inletts ett arbete med 
att gå över till onlineöverföring av betyg. 

UHR har under året bistått Skolverket att genomföra 
en förstudie gällande upprättande av en nationell data-
bas för betyg från vuxenutbildningen. Tanken är att 
bygga ut den redan befintliga betygsdatabasen Beda.  

Under 2017 fortsatte ansökningarna om bedöm-
ning av utländska utbildningar att öka. Jämfört med 
2016 ökade antalet inkomna ansökningar med 6,6 pro-
cent, men ökningstakten minskade jämfört med 2016 
då den var nästan 20 procent. Med ökad bemanning, 
metodutveckling och effektiviseringar har fler ären-
den avgjorts än vad som inkommit. 

Sammantaget har UHR varit framgångsrika i bekäm-
pandet av fusk på högskoleprovet och arbetet fortgår. 
Sedan hösten 2016 måste de som skriver provet skriva 
under en sanningsförsäkran De som fått provet ogil-
tigförklarat på grund av fusk stängs dessutom av i två 
år från att skriva provet. I februari 2017 lämnade UHR 
in en begäran om att få möjlighet till kroppsvisitering 
och att sekretess ska gälla för de personer som lämnar 
tips till myndigheten. Myndigheten väntar på beslut 
av dessa förslag.  

En av årets viktigaste uppgifter för myndigheten 
var regeringens beslut i augusti om att omlokalisera 15 
tjänster från kontoret i Stockholm till kontoret i Visby. I 
november fattade Styrelsen beslut om vilken verksam-
het och vilka tjänster som ska flyttas över. 

Under året firades Erasmusprogrammet 30 år. Eras-
mus är ett av Europeiska kommissionens program som 
numera ingår i Erasmus+. Under året har flera aktivi-
teter genomförts i syfte att öka antalet ansökningar i 
programmets alla delar så att förskolor, skolor, vux-
enutbildning och den högre utbildningen nyttjar pro-
grammets bidragsbudget fullt ut.

UHR fick i uppdrag av regeringen att göra en uppfölj-
ning av värdering av utländska betyg. Uppdraget gäl-
ler den förändring av meritvärderingen av utländska 
betyg som styrelsen fattade beslut om hösten 2016. I 
den delredovisning som UHR lämnade till regeringen 
i december visar i stort sett att styrelsens beslut var 
välgrundat. 

Med anledning av #metoo-uppropet inom den högre 
utbildningen har UHR fått i uppdrag att synliggöra 
lärosätenas arbete när de fått kännedom om miss-
tänkta sexuella trakasserier och för att förebygga sex-
uella trakasserier . I uppdraget ingår det också att pre-
sentera goda exempel.  

Detta är min sista årsredovisning och jag vill passa 
på att tacka styrelsen men framförallt myndighetens 
duktiga, kompetenta och engagerande personal – utan 
er hade inte UHR varit en myndighet i framkant.


#Om Universitets- och högskolerådet

#Uppgift

Universitets- och högskolerådet, UHR, ansvarar enligt 
myndighetens instruktion för uppgifter i fråga om ser-
vice, samordning, främjande och utvecklande verk-
samhet samt internationellt samarbete och mobili-
tet inom utbildningsområdet. Myndigheten har även 
andra uppgifter enligt regleringsbrevet och andra 
beslut av regeringen. 

UHR arbetar med att kontinuerligt utveckla, mark-
nadsföra, kommunicera och tillhandahålla ett brett 
utbud av kvalificerade tjänster i form av: 
* antagningsservice 
* systemförvaltning
* saklig och relevant information om högskole-
* utbildning 
* kompetens och service i tillträdesfrågor
* bedömning av utländsk utbildning 
* möjlighet till internationellt samarbete 
* analys och statistik

#Organisation

UHR leds av en styrelse och generaldirektören är myn-
dighetschef. Verksamheten är organiserad i sex avdel-
ningar: administrativa avdelningen, avdelningen för 
analys, främjande och tillträdesfrågor, avdelningen för 
antagning och studentstöd, avdelningen för bedöm-
ning av utländsk utbildning, avdelningen för interna-
tionellt samarbete och avdelningen för systemdrift och 
systemförvaltning. Myndigheten har kontor i Stock-
holm och i Visby.

#Styrelse

UHR är en styrelsemyndighet vilket innebär att styrel-
sen utgör myndighetens högsta ledning och har kollek-
tivt ansvar. Styrelsen ska bestå av nio högst ledamöter. 
Styrelseledamöternas förordnanden sträcker sig till 
den 31 december 2018.

I enlighet med personalföreträdarförordningen 
(1987:1101) har personalföreträdarna rätt att närvara 
och yttra sig vid all handläggning i styrelsen. I UHR:s 
styrelse finns personalföreträdare för Saco och ST. 

#Styrelseledamöter
* P-O Rehnquist, ordförande i UHR:s styrelse, före detta universitetsdirektör, Göteborgs universitet
* Ulf Melin, generaldirektör, UHR
* Ulla Achrén, förvaltningsdirektör, Åbo Akademi (t.o.m. 2017-04-30)
* Jacob Adamowicz, student (fr.o.m. 2017-08-31)
* Björn Brorström, rektor, Borås högskola
* Thomas Hagnefur, utredare, LO
* Martina Johansson, student
* Berit Kjeldstad, prorektor, Norges teknisk- naturvetenskapliga universitet (fr.o.m. 2017-08-31)
* Caroline Sundberg, student (t.o.m. 2017-08-15)
* Kenth Waltersson, universitetsdirektör, Linköpings universitet
* Helén Ängmo, generaldirektör, Skolinspektionen (t.o.m. 2018-02-08)

Under 2017 har styrelsen sammanträtt vid fem tillfäl-
len och ett beslut har fattats per capsulam. Under året 
har beslut fattats i frågor som rör avgifter för antag-
ningstjänst och licenstjänst 2018,  föreskrifter, förvalt-
ningsstrategi för NyA, årsredovisning, budgetunder-
lag, delårsbokslut samt lokalisering av verksamhet till 
Visby.