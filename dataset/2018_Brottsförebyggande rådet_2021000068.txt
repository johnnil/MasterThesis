#Generaldirektören om året som gått

Brottsförebyggande rådet (Brå) bidrar till den svenska 
kriminal politiken genom att i första hand leverera kunskap 
som leder till väl underbyggd lagstiftning och till en mer ef­
fektiv rättsvårdande verksamhet. På så sätt kan vi på sikt få 
en minskad brottslighet och ökad trygghet i samhället. Brå 
har en viktig roll som kunskapscentrum för regeringen och 
rättsväsendets myndigheter, genom att ta fram och tillhan­
dahålla beslutsunderlag i form av statistik och fördjupan­
de forskningsverksamhet. Brottsförebyggande verksamhet 
bedrivs av många myndigheter och aktörer, och en viktig 
uppgift för Brå är att samordna och utveckla dessa insatser. 
Sedan den 1 januari 2018 har Brå också ett övergripande na­
tionellt ansvar för att förebygga våldsbejakande extremism.

Brå arbetar kontinuerligt med att utveckla kriminalstatisti­
ken så att den bättre kan svara upp mot användarnas behov. 
I princip hela statistikverksamheten, och utvecklingen av 
den, drivs på beställning av regeringen. Under året publice­
rades stora mängder statistik, om exempelvis utsatthet för 
brott, otrygghet, polisanmälda respektive personuppklarade 
brott, domslut, kriminalvård och återfall i brott. 

Forskningsverksamheten redovisade under året, på regeringens uppdrag, bland 
annat kunskap om medborgarnas relation till rättsväsendet i socialt utsatta 
områden, förundersökningsbegränsningar samt utvecklade resultatmått och 
uppföljning i rättskedjan. Därtill presenterade Brå egeninitierade forsknings­
produkter om bland annat brott mot äldre, otillåten påverkan inom idrotten 
och polisens arbete med medborgarlöften.

Därtill resulterade Brås uppdrag att ge stöd till lokalt brottsförebyggande ar­
bete i ett fortsatt arbete med att utveckla samverkan och samordning mellan 
aktörer på olika nivåer. Arbetet inkluderade också utveckling och spridning 
av god praktik till lokala och regionala målgrupper, fördelning av ekonomiskt 
stöd samt metodstöd och handledning i brottsförebyggande frågor.

I början av 2018 inrättades Center mot våldsbejakande extremism (CVE) vid 
Brå. CVE:s uppgift är att utveckla det kunskapsbaserade och sektorövergripan­
de arbetet med att förebygga våldsbejakande extremism på nationell, regional 
och lokal nivå. Under året upprättades bland annat en stödtelefon dit yrkes­
verksamma över hela landet kan vända sig med frågor rörande förebyggande 
av våldsbejakande extremism. Centrets personal har under året också besökt 
och fört dialog med cirka 45 kommuner som på olika sätt har erfarenheter av 
våldsbejakande extremism.

Utöver kärnverksamheten tillkommer ett flertal väsentliga interna stödverk­
samheter. Förutom deras löpande verksamhet har de under året involverats i 
inrättandet av CVE och i satsningar på att attrahera och behålla högt kvali­
ficerade medarbetare. Regeringsuppdraget att jämställdhetsintegrera Brås verk­
samhet genomsyrar Brås samtliga verksamhetsområden.

Jag har lett Brå under sju år. Under dessa år har vår verksamhet vuxit kraftigt. 
På en del av de områden som vi tar fram kunskap om går utvecklingen åt rätt 
håll, på andra områden går den i motsatt riktning. Jag och alla mina medarbe­
tare är besjälade av att fortsätta ta fram ny kunskap till regeringen och rätts­
vårdande myndigheter, så att vi kan förebygga och bekämpa brottsligheten i 
vårt samhälle.


#Kunskapsmyndighet för rättsväsendet

Brå är en myndighet under Justitiedepartementet och ett kunskapscentrum 
för rättsväsendet. Myndigheten har till uppgift att bidra till kunskapsutveck­
lingen inom rättsväsendet och det kriminalpolitiska området samt att främja 
brottsförebyggande arbete. Brå ansvarar för den officiella kriminalstatistiken 
och annan statistik, vilket innefattar att producera, följa, analysera och rap­
portera om brottsligheten och rättsväsendets reaktioner på brott. Brå tar därtill 
fram statistik som bygger på stora surveyundersökningar och annan särskild 
datainsamling. En lika central uppgift för Brå är att initiera och bedriva forsk­
ningsverksamhet som ger rättsväsendets myndigheter ett kvalificerat underlag 
för åtgärder och prioriteringar, liksom att löpande bistå regeringen i kriminal­
politiska frågor. Myndigheten följer och analyserar brottsligheten och samhäl­
lets reaktioner på brott, och utvecklar nya kunskapskällor på området. Vidare 
bistår Brå rättsväsendets myndigheter med stöd som bidrar till att utveckla och 
effektivisera deras verksamheter.  I Brås uppdrag ingår även verksamheten för 
kunskapsstöd. I detta arbete ingår att utveckla det nationella, lokala och regio­
nala stödet och samordningen för lokalt brottsförebyggande arbete. Sedan den 
1 januari 2018 bedriver Brå också förebyggande arbete mot våldsbejakande 
extre mism. Därutöver tillkommer ett flertal väsentliga interna stödverksam­
heter, med betydande it­ och kommunikationsresurser. Regeringsuppdraget att 
jämställdhetsintegrera Brås verksamhet genomsyrar myndighetens samtliga 
verksamhetsområden. Ett nära och förtroendefullt samarbete med universitet 
och högskolor är en förutsättning för att leva upp till kraven på hög kvalitet 
och på att fylla rättsväsendets behov av metod­ och kunskapsutveckling.

#Organisation 

Brå är en förhållandevis liten myndighet, med drygt 150 anställda.
Sakverksamheten är indelad i sex enheter, ett center och två funktioner:

* enheten för rättsstatistik, inklusive funktionen för utveckling av rättsstatistik

* enheten för statistiska undersökningar, inklusive funktionen för analys av 
statistik om brottsutvecklingen och om rättsväsendets verksamhetsresultat

* enheten för forskning och utveckling

* enheten för utvärdering och polisforskning

* enheten för forskning om ekonomisk och organiserad brottslighet

* enheten för utveckling av brottsförebyggande arbete

* Center mot våldsbejakande extremism (CVE).

Förvaltningsavdelningen är indelad i fyra enheter och ett kansli:

* enheten för it

* enheten för kommunikation

* enheten för personal

* enheten för ekonomi och administration

* kansliet för juridiskt stöd.

Till organisationen hör också Brås insynsråd, vars uppgift är att utöva samhäl­
lets insyn i myndighetens organisation och verksamhet och att ge generaldirek­
tören råd för att verksamheten ska bedrivas effektivt och i överensstämmelse 
med målen för den. Ledamöterna i insynsrådet utses av regeringen och kommer 
huvudsakligen från riksdagen och rättsväsendet. Brås generaldirektör är ordfö­
rande. Fyra protokollförda möten genomfördes under 2018.

Knutet till Brå är även ett vetenskapligt råd, bestående av sju ledande företrä­
dare för det akademiska fältet. Ledamöterna informeras om Brås produktion 
och engageras för att ge råd och att vetenskapligt granska rapporter, alternativt 
rekommendera andra experter som kan bistå myndigheten med granskning. Un­
der året genomfördes sammanlagt 23 vetenskapliga rapportgranskningar, varav 
10 genomfördes av ledamöterna själva. De granskade rapporterna kom främst 
från forskningsverksamheten, men i några fall från statistikverksamheten.