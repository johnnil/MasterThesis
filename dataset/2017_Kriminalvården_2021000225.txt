#Stärkta möjligheter att minska risker för återfall i brott
 
De senaste årens omfattande utvecklingsarbete 
har under 2017 fått allt större genomslag i den 
dagliga verksamheten. Klienternas 
verkställighetsplanering genomförs nu enligt en 
ny modell och inom frivården kombineras 
strukturerade riskbedömningar med 
en arbetsmetod som bygger på kognitiv 
beteendeterapi. Dessa två reformer har stärkt 
möjligheterna för Kriminalvårdens medarbetare 
att arbeta professionellt och effektivt för att 
minska risker för återfall i brott.  
 
Säkerhetsläget bedöms som fortsatt stabilt och 
på en god nivå, även om rapporteringen av 
framförallt allvarligare hot på anstalt och i häkte 
ökat. Detta kan delvis förklaras av ökad 
rapporteringsbenägenhet, vilket i sig är en 
önskvärd utveckling. Kriminalvårdens klienter 
har komplexa problem och många rör sig i 
kriminella miljöer där hot och grovt våld 
förekommer i stor utsträckning. En hög säkerhet 
kräver ständiga övningar, utbildade medarbetare, 
löpande kunskapsinhämtning och klientnära 
arbete. 
 
Kriminalvården arbetar fortsatt aktivt med att 
bidra till samhällets ansträngningar för att värna 
demokratin mot våldsbejakande extremism och 
organiserad brottslighet. Myndighetens metoder 
och arbetssätt har också på dessa områden 
förbättrats. Vi har kartlagt omfattningen av 
sådana strukturer bland våra intagna och klienter 
och arbetar intensivt för att minska identifierade 
risker. Ambitionen är att effektivt motverka alla 
former av hot och våld, otillåten påverkan och 
fortsatt kriminalitet under en straffverkställighet. 
 
När det gäller häktesverksamheten har året 
präglats av ansträngningarna för att bryta 
intagnas isolering. Stort fokus läggs på att 
förbättra och strukturera innehållet i det 
isoleringsbrytande arbetet. Våra uppföljningar 
visar också på en förbättring vad gäller tiden i 
åtgärder. Givet förutsättningarna med långa 
häktestider, omfattande restriktioner och 
lokalernas utformning är detta viktiga steg i rätt 
riktning. Arbetet med att planera och säkerställa 
framtidens infrastruktur för anstalter och häkten 
har också fortsatt. 

Kriminalvården har börjat ta över uppdrag från 
Polismyndigheten enligt lagändringen om 
transporter av frihetsberövade. Det har fört med 
sig stora behov av såväl resurstillskott som 
omprioriteringar inom transportområdet.  
 
Kompetensförsörjning var fortsatt ett 
fokusområde under året. Även om 
personalomsättningen gått ner något i 
förhållande till 2016 har det samtidigt varit färre 
sökande per tjänst, och i vissa yrkesgrupper är 
det fortsatt svårt att hitta rätt kompetens. 

#Årsredovisningens undertecknande 

Jag intygar att årsredovisningen ger en rättvisan-
de bild av verksamhetens resultat samt av kost-
nader, intäkter och myndighetens ekonomiska 
ställning. Jag bedömer att den interna styrningen 
och kontrollen vid myndigheten är betryggande. 


#Kriminalvården idag 

#Uppdrag och mål 

Kriminalvården ansvarar för att verkställa 
utdömda påföljder, bedriva häktesverksamhet, 
utföra transporter och göra personutredningar i 
brottmål. Kriminalvården ska verka för att 
påföljder verkställs på ett säkert, humant och 
effektivt sätt, att lagföring kan ske på ett effektivt 
sätt och att återfall i brott förebyggs. 
 
Kriminalvården ska särskilt vidta åtgärder som 
syftar till att brottslighet under verkställigheten 
förhindras, frigivningen förbereds, narkotika-
missbruk bekämpas och innehållet i verk-
ställigheten anpassas efter varje individs behov. 
 
#Kriminalvårdens klienter 

Kriminalvården hanterade 2017 i genomsnitt drygt 
15000 klienter varje dag. Av dessa var 1700 
intagna i häkte, 3700 intagna på anstalt och cirka 9 
900 avtjänade kriminalvårdspåföljd inom frivården. 
Dessutom transporterar Kriminalvården årligen 
ungefär 79 00 intagna och andra klienter. Av 
dessa transporterades drygt 4200 klienter till 
utlandet.  
 
Många av klienterna har missbruksproblem, svårig-
heter att få arbete och bostad och låg utbildnings-
nivå innan de kommer till Kriminalvården. Bland 
Kriminalvårdens klienter finns även en 
överrepresentation av psykiska problem, framför 
allt hos kvinnor. För både män och kvinnor finns 
en överrepresentation av somatiska besvär. Det är 
viktigt för Kriminalvården att arbeta med egna 
insatser kring klienternas behovsområden men 
också att samarbeta med andra aktörer i samhället 
för att åstadkomma en förändrad livssituation för 
klienterna. 
 
Ett av Kriminalvårdens mål är att förebygga 
återfall i brott. Andelen återfall i brott till utdömd 
kriminalvårdspåföljd inom tre år är 29 procent 
vilket är en betydligt lägre siffra jämfört med för 
10 år sedan då motsvarade siffra var 37 procent. 
Som återfall räknas om klienten inom tre år döms 
till en ny kriminalvårdspåföljd, eller påbörjar en 
kriminalvårdsverkställighet. 

Inflödet av klienter har haft en nedåtgående trend 
under lång tid, främst inom frivård men även inom 
anstalt. Bland nyintagna i anstalt är nedgången 
främst en effekt av färre dömda för misshandel. 
Misshandel inklusive grov misshandel står för 
omkring 70 procent av våldsbrotten. 
 
Polismyndigheten har i sina rapporter beskrivit att 
de har ökat antalet ärenden redovisade till åklagare 
för framförallt trafikbrott och narkotikabrott. 
Inom Kriminalvården ser vi ännu ingen ökning av 
antalet nyintagna klienter dömda för trafikbrott. 
Möjligtvis ses en avtrappning i den nedåtgående 
trend som varit bland rattfylleridömda klienter. 
Bland narkotikadömda klienter syns däremot en 
tydlig ökning både bland nyintagna i anstalt och 
påbörjade frivårdspåföljder. Bland nyintagna i 
anstalt är narkotikabrottdömda klienter den största 
gruppen och en grupp som ökat i antal sedan 
2013. Ökningen består främst av dömda för icke 
grova narkotikabrott, även om dömda för grova 
narkotikabrott också har ökat under de senaste 
åren. Även bland påbörjade frivårdspåföljder är 
narkotikabrottsdömda klienter den största 
gruppen. En grupp som inte ökar varken hos 
Kriminalvården eller hos Polismyndigheten är 
klienter dömda för våldsbrott. 
 
#Organisation 

Kriminalvården är en del av rättsväsendet. 
Verksamheten finansieras huvudsakligen genom 
tre olika anslag varav huvuddelen är 
Kriminalvårdens eget anslag inom utgiftsområde 4 
Rättsväsendet. Kriminalvården genomför även 
transporter av Migrationsverkets klienter vilket 
finansieras inom ramen för utgiftsområde 8 
Migration. Slutligen deltar Kriminalvården i ett antal 
utlandsmissioner inom ramen för utgiftsområde 7 
Bistånd.  
 
Anstalts- och häktesverksamheten leds av en 
anstalts- och häktesdirektör och frivårdsverk-
samheten av en frivårdsdirektör. Tillsammans med 
säkerhetsdirektören har de ett nationellt ansvar för 
Kriminalvårdens kärnverksamhet och rapporterar 
direkt till generaldirektören. Verksamheten är 
indelad i sex geografiska regioner. Dessa leds av 
regionchefer som är direkt underställda anstalts- 
och häktesdirektören samt frivårdsdirektören. 

Därutöver finns en transportorganisation som leds 
av en enhetschef som rapporterar direkt till 
generaldirektören. 
 
Den sista december 2017 fanns 30 häkten, 48 
anstalter och 34 frivårdskontor. 
 
#Medarbetare 

Under 2017 var det genomsnittliga antalet 
årsarbetskrafter 9791. Av dessa avser ungefär 
5200 kriminalvårdare på anstalt, häkte eller inom 
den nationella transportenheten. Cirka 850 
årsarbetskrafter avser frivårdsinspektörer. 
Därutöver tillkommer chefer, sjukvårdspersonal, 
programledare, lärare inom vuxenutbildningen, 
produktionsledare inom arbetsdriften, personal 
med uppgifter inom fastighet, förråd, kök och 
lokalvård samt administrativ personal. Utöver de 
fast anställda utbetalas dessutom årligen ett par 
tusen löner till tillfälligt anställd personal. 
Frivården anlitar dessutom lekmannaövervakare 
som stöd i sitt uppdrag. Under 2017 uppgick dessa 
till cirka 2500 personer. 