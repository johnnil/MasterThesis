#Generaldirektörens förord 
 
Under 2016 har Institutet för språk och folkminnen fullt ut kunnat skörda frukterna av 
en effektiv organisation, en stark forskningsprofil och en budget i balans. Kärnan i 
institutets breda uppdrag, att utifrån ett vetenskapligt förhållningssätt arbeta med språkvård, 
språkpolitik, namn, dialekter, folkminnen och andra immateriella kulturarv, har stått i fokus 
för det fortsatta utvecklingsarbetet. Året har präglats av kreativitet, entusiasm och framåtanda. 
 
Att följa tillämpningen av språklagen har fortsatt varit en prioriterad uppgift under året, 
liksom det löpande arbetet med att vårda, digitalisera och tillgängliggöra institutets 
omfattande samlingar. 
 
Arbetet med att förbättra förutsättningarna för forskningen inom institutet har varit en viktig 
beståndsdel i det löpande förändringsarbetet. En ny forskningsstrategi fastställdes i början 
av året och tack vare institutets samlade resurser i form av duktiga forskare och unika 
samlingar har institutet varit framgångsrikt i konkurrensen om externa forskningsmedel, 
framför allt inom språkteknologiområdet. 
 
Samverkan och regional förankring är centrala för institutets möjligheter att genomföra sitt 
uppdrag och under året har samarbetet med regionala samverkansparter i Lund och Umeå 
utvecklats och stärkts. Samverkan generellt är en av förutsättningarna för att löpande 
utveckla verksamheten samt för omvärldsbevakning, erfarenhetsutbyte och kompetens-
försörjning. 
 
Inom ramen för institutets arbete med Unescos konvention om tryggande av det immateriella 
kulturarvet har myndigheten på regeringens uppdrag tagit fram ett underlag till en kommande 
kulturarvsproposition, där vi redovisat hur det nationella arbetet med tillämpningen av 
konventionen fortlöpt och hur det kan utvecklas framöver. Institutet har även under året 
fortsatt samarbetet med bland annat Jordbruksverket inom ramen för ett särskilt regerings-
uppdrag om traditionell småskalig matkultur. 
 
Institutets under året fastställda vision ”Språk och kulturarv – för ökad förståelse och 
delaktighet” pekar ut riktningen för kommande år och i kraft av sin samlade kunskap och 
kompetens kommer institutet att aktivt bidra till ett demokratiskt och inkluderande samhälle 
där språk samt dialekter, namn, folkminnen och andra immateriella kulturarv är gemen-
samma tillgångar.  
 
Institutet ser med fortsatt tillförsikt på framtiden. 
 

#Resultatredovisning 

#Inledning 

Språk och kulturarv – för ökad förståelse och delaktighet. Institutet för språk och folkminnen har till uppgift 
att bedriva språkvård och på vetenskaplig grund öka, levandegöra och sprida kunskaper om språk, dialekter, 
folkminnen, namn och andra immateriella kulturarv i Sverige. Institutet ska bedriva forskning inom sitt 
verksamhetsområde och verka för ökad kunskap i samverkan med andra, exempelvis universitet och 
högskolor. I sin verksamhet ska institutet integrera ett jämställdhets-, mångfalds- och barnperspektiv samt 
ett internationellt och interkulturellt utbyte och samarbete.  

Institutet fördelar statsbidrag som har till syfte att ge enskilda personer bättre förutsättningar att tillägna sig, 
utveckla och använda sitt nationella minoritetsspråk genom att stärka deras förmåga att förstå, tala, läsa 
eller skriva på minoritetsspråket. 

#Organisation och vision 

#Organisation  

Institutet har sex avdelningar och verksamheten 
utgår från de tre orterna Göteborg, Stockholm 
och Uppsala. Dessutom förvaltas omfattande 
arkivsamlingar i samverkan med regionala 
aktörer i Lund och Umeå.  

Årets verksamhet har bedrivits effektivt och 
professionellt i enlighet med gällande mål och 
uppdrag. Samlingarna har vårdats, forsknings-
verksamheten och den regionala profilen har 
utvecklats och stärkts. 

#Vision 

Under året har institutet arbetat med att definiera 
och utveckla myndighetens självbild, interna 
målbild och externa varumärke. Utvecklings-
arbetet har resulterat i en revidering och utökning 
av den grafiska profilen, fastställande av en 
verksamhetsidé med budskapet att myndigheten 
aktivt ska bidra till ett demokratiskt och inklu-
derande samhälle där språk samt dialekter, namn, 
folkminnen och andra immateriella kulturarv är 
gemensamma tillgångar, samt fastställande av en 
ny vision: 

#Integrerad jämställdhet 

I myndighetens arbete med det immateriella 
kulturarvet tas särskild hänsyn till normkritik − 
att spegla mångfald och undvika stereotypisering 
och cementering av vedertagna föreställningar 
om till exempel kön, etnicitet, ålder, klass, 
sexualitet och funktionsvariation. Inom institu-
tets verksamhetsområden och forskningsprojekt 
integreras köns- eller genusperspektiv, till exem-
pel i val av projektets metod, teori, källor eller på 
det sätt aktiviteten och projektet organiseras. I 
planeringsfasen av nya projekt beaktas också 
intersektionalitet, det vill säga hur könsmakts-
ordningar samverkar med andra identitetskate-
gorier som till exempel etnicitet, religion, ålder, 
klass och sexualitet. 

I flera pågående forskningsprojekt  finns  kön och 
genus, i relation till andra identitetskategorier, 
med som en central del av projektens under-
sökningsområden i form av syften, material, 
teorier eller metoder. Exempel på projekt som 
arbetat med detta under året är  Tonåringars 
attityder till namn – könsöverskridande förnamn 
där könsneutrala och könskonträra namn 
undersökts, projektet Förnamn i Sverige där 
almanackans namnlängd granskas ur ett norm-
kritiskt perspektiv, projektet I stadens utkant där 
teman som förutsättningar för kulturarvsarbetet, 
jämställdhet och solidaritet är i fokus och 
projektet Hajj en svensk tradition där det i doku-
mentationen och forskningen särskilt undersöks 
om de intervjuade kvinnorna och männen har 
olika eller lika erfarenheter av vallfärden till 
Mecka – hajj.  

Myndighetens interna arbete med jämställdhet 
och mångfald sker även genom att dessa perspek-
tiv integreras i den kontinuerliga utvecklingen 
och efterföljningen av interna styrdokument, 
samt i det löpande arbetet hos stödpersonal. Till 
exempel i kommunikationsarbetet är vikten av 
representation, inkluderande bildkommunikation 
och mångfaldskommunikation en naturlig del av 
arbetssättet. Tanken om rättvis resursfördelning  
finns med i institutets ansöknings- och bidrags-
processer  och likvärdighet i service och tjänster 
gentemot medborgare är en självklarhet. I sam-
band med rekryteringar och lönebildning tas 
alltid hänsyn till jämställdhets- och mångfalds-
perspektivet. 

#Samverkan 

Inom institutets samtliga verksamhetsområden 
sker bred samverkan med myndigheter, kom-
muner, landsting och andra organisationer inom 
offentlig sektor, liksom med universitet och 
lärosäten och det civila samhället. Samarbeten 
sker i såväl lokala och regionala som nationella 
och internationella sammanhang.  

Myndigheten har ett gott samarbete med flera 
lärosäten och samverkan med institutioner, 
forskarnätverk och enskilda forskare har skett 
kontinuerligt, till exempel inom ramen för 
forskningsprojekt. Under året har institutet 
arrangerat en rad egna vetenskapliga seminarier i 
samverkan med andra aktörer. Forskare har också 
anlitats som opponenter och för sakkunnig-
uppdrag, hållit föredrag och aktivt medverkat i 
vetenskapliga seminarier, symposier och kon-
ferenser vid nationella och internationella 
universitet och lärosäten, liksom undervisat och 
handlett universitets- och högskolestudenter på 
såväl grund- som forskarnivå. Institutets medar-
betare har även hållit kurser, seminarier, före-
läsningar och arkivvisningar för offentlig sektor, 
intresseorganisationer, ideella föreningar och en 
intresserad allmänhet. 

Institutet har under året arbetat och samverkat 
med lärosäten och systerorganisationer i nordiska 
och europeiska länder. Genom att institutet 
dessutom ingår i nordiska och internationella 
forskarnätverk och expertgrupper skapas förut-
sättningar att fånga upp samtida utvecklings-
tendenser inom forskning och vetenskaplig 
bearbetning. Nätverken bidrar även till goda 
erfarenhetsutbyten. Bland flera internationellt 
etablerade organisationer, organ, nätverk och 
kommittéer finns institutet också representerat i 
styrelsen.  

Samverkan med det civila samhället har skett 
regelbundet genom samarbete och kunskaps-
utbyte med till exempel hembygdsföreningar, 
intresseorganisationer, byföreningar, studie-
förbund samt högstadie- och gymnasieskolor. 
Institutets medarbetare ingår också i redaktioner 
för olika tidskrifter och har etablerade sam-
arbeten med tidningar och andra medier där de 
medverkar som experter inom sina olika ämnes-
områden. Medarbetare är också aktiva i eta-
blerade nätverk och expertgrupper inom språk- 
och kulturområdet. Allmänheten har aktivt 
bidragit till institutets verksamhet genom att ställa 
frågor, svara på frågelistor eller skicka in förslag 
på nyord. Privatpersoner har under året donerat 
samlingar och material av värde för arkivsam-
lingarna. 

#Särskilda uppdrag 

#Unescos konvention om tryggande av det immateriella kulturarvet  

Under 2014 − 2016 har institutet haft regeringens 
uppdrag att tillvarata och utveckla det påbörjade 
arbetet med Unescos konvention om tryggande 
av det immateriella kulturarvet, som nu utgör en 
del av den löpande verksamheten.  

På institutets webbplats finns en nationell för-
teckning Levande traditioner som ger exempel 
på immateriella kulturarv i Sverige. Institutet har 
under året arbetat med att utveckla förteckningen 
samt utöka institutets samlingar med ett samtida 
material. I arbetet har särskild hänsyn tagits till 
att spegla mångfald, ge perspektiv och nyan-
serade beskrivningar, betona kulturarv som 
levande och föränderliga, uppmärksamma 
tidigare underrepresenterade gruppers kulturarv, 
uppmärksamma kulturarv som inte tidigare är väl 
dokumenterade samt undvika stereotypisering 
och cementering av föreställningar.  

Arbetet med ett särskilt förteckningsprojekt riktat 
till de romska minoriteterna påbörjades under 
hösten 2016. Målet är att utifrån dessa erfaren-
heter vidareutveckla formerna för samverkan 
med övriga nationella minoriteter i syfte att skapa 
ett bredare engagemang och deltagande i 
nätverken och i själva förteckningsarbetet. 

Under året har institutet fått två särskilda 
regeringsuppdrag som berör konventionen. Det 
första uppdraget var att redovisa och bedöma hur 
det nationella arbetet med tillämpningen av kon-
ventionen fortlöper samt bedöma hur arbetet kan 
utvecklas framöver. Institutet har i arbetet med 
redovisningen samrått med berörda aktörer och 
särskilt inhämtat synpunkter från Stiftelsen 
Nordiska museet, Nämnden för hemslöjdsfrågor, 
Statens musikverk, Riksantikvarieämbetet och 
Sametinget. Uppdraget redovisades till Reger-
ingskansliet (Kulturdepartementet) i maj 2016 i 
rapporten Det nationella arbetet med tillämp-
ningen av Unescos konvention om tryggande av 
det immateriella kulturarvet. 

Det andra uppdraget är att ta fram underlag till 
Sveriges första periodiska rapport till Unesco om 
de åtgärder som vidtagits på nationell nivå för 
tillämpningen av konventionen. Det uppdraget 
ska redovisas till Kulturdepartementet i 
december 2017. 

Institutet har också fortsatt att följa interna-
tionella händelser inom konventionen och har 
aktivt bidragit till att utveckla det nordiska sam-
arbetet. Arbetet har skett i samverkan med fyra 
expertnoder med nätverk som är knutna till 
arbetet med konventionen, en referensgrupp för 
immateriella kulturarv samt en rad ideella 
aktörer, föreningar och privatpersoner. 

#Traditionell småskalig matkultur 

Regeringsuppdraget Traditionell småskalig mat-
kultur som institutet har under åren 2015–2018 
syftar till att främja ett levande och dynamiskt 
kulturarv kopplat till mat och livsmedels-
framställning. I arbetet med uppdraget samar-
betar institutet med Jordbruksverket, Riks-
antikvarieämbetet och Sametinget.  

I det myndighetsgemensamma arbetet bereds, 
utlyses, och fördelas anslag till projekt inom det 
aktuella området. Institutet har under året 
beviljats medel till det egna projektet Kunskaps-
bank över traditionell småskalig matkultur. 
Projektets syfte är att i myndighetens arkiv söka, 
sammanställa och strukturera kulturarv kopplade 
till mat, dryck och måltider och att på olika sätt 
synliggöra och tillgängliggöra dessa källor med 
traditionell kunskap och stimulera till nya bruk 
av dessa kulturarv. Materialet ska tillgänglig-
göras på institutets webbplats, bland annat med 
hjälp av en klickbar Sverigekarta som leder till 
olika arkivmaterial om traditionell småskalig 
matkultur – nedtecknade berättelser, dialektord, 
namn, röster från inspelningar och bilder. Målet 
är också att utveckla en mobilapplikation som 
tillgängliggör en sådan interaktiv karta. 