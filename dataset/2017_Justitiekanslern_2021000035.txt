#JUSTITIEKANSLERNS 304:e VERKSAMHETSÅR 
 
Tiden flyger när man har roligt. Och år 2017 har flugit väldigt fort. Samtidigt har 
Justitiekanslerns 304:e verksamhetsår varit ett mycket händelserikt år. Under hös-
ten 2016 hade vi fått beskedet att regeringen i budgetpropositionen skulle föreslå 
en ramhöjning av anslaget till Justitiekanslern med 7 mnkr. Detta som en del i en 
satsning på stärkt tillsyn av polisen, Säkerhetspolisen och Kriminalvården. Justiti-
ekanslerns ökade anslag skulle möjliggöra en förstärkt och utökad extraordinär 
extern tillsyn avsedd att bl.a. komplettera dessa myndigheters intensifierade in-
terna tillsyn. 
 
Att organisera och planera men även praktiskt genomföra denna utökade tillsyn 
har varit en central del av vårt arbete under året. En nödvändig förutsättning för att 
kunna utföra uppdraget var att vi måste bli fler. När riksdagen hade fattat beslut 
om det höjda anslaget inleddes därför under våren en intensiv och omfattande re-
kryteringsinsats. Resultatet är att antalet anställda på myndigheten ökat från 40 
vid utgången av 2016 till 48 vid utgången av 2017. Det tar dock tid att få nya 
medarbetare på plats vilket medför att myndigheten inte förrän nästa år kommer 
att kunna utnyttja ramhöjningen fullt ut. 
 
De mera erfarna medarbetarna har under året tagit ett stort ansvar för att introdu-
cera sina många nya kollegor och våra nya medarbetare har otroligt snabbt satt sig 
in i arbetet och deltagit i handläggningen. Myndigheten har därigenom, trots en 
hög personalomsättning, i allt väsentligt klarat av att hålla de tidsmål som vi i vår 
verksamhetsplan bestämt för olika ärendetyper. Detta är särskilt imponerande med 
tanke på att antalet inkomna ärenden under 2017 var det högsta någonsin, eller 
närmare 12700 stycken. Förutom medarbetarnas allmänna kompetens, skicklighet 
och ansvarstagande är en viktig del av förklaringen en väl fungerande organisation 
med självständiga men samtidigt samverkande enheter samt de utökade möjlighet-
erna till delegation av beslutsfattande som tillkom genom instruktionsändringen 
2016. Den nya delegationsordningen har ökat effektiviteten genom att fler kan 
fatta beslut samtidigt som den ger oss mera utrymme för kvalitetssäkring.  
 
Ärendehanteringen beskrivs närmare i följande avsnitt. Här kan särskilt nämnas 
att vi under året, utöver vad som kan betecknas som ett normalt inflöde av ären-
den, bl.a. hanterat drygt 6 200 ärenden avseende anspråk med anledning av upp-
giftssamlingen Kringresande samt över 500 ärenden som hade sin grund i de s.k. 
Id-kontrollerna i Öresundsområdet. Vi har också intensifierat tillsynsverksam-
heten vilket bl.a. inneburit ett ökat antal initiativärenden samt försök med s.k. 
skrivbordsinspektioner. Vid årets utgång pågick 97 rättegångar där Justitiekans-
lern företrädde staten i domstol. I 96 av dessa förde myndighetens egna medarbe-
tare statens talan. 
 
Gruppen tryck- och yttrandefrihetsärenden är inte antalsmässigt så stor men lag-
stiftningen är komplicerad. Frågorna är också av särskild betydelse på grund av 
sin koppling till grundläggande värden i vår demokrati och med tanke på Justitie-
kanslerns exklusiva åklagarroll. Även om den del av det offentliga samtalet som 
faller inom grundlagarnas område är förhållandevis begränsad så har myndigheten 
här ett särskilt viktigt uppdrag. Det innebär å ena sidan att värna det fria ordet, 
t.ex. genom att ingripa mot efterforskning av källor, men å andra sidan att sätta 
gränserna för vad som får sägas. Hat, hot och hets ska aldrig accepteras och att vi 
under året inledde 37 förundersökningar, att jämföra med 12 året innan, kan ses 
som ett tecken på de utmaningar det öppna samhället idag står inför.   
 
En viktig framgångsfaktor för att nå bra resultat är delaktighet. I arbetet med att 
färdigställa denna årsredovisning har, liksom tidigare år, alla medarbetare delats 
in i grupper som var och en bidragit med sin del. På myndigheten finns även ett 
15-tal mera permanenta grupper som tar ansvar för att utveckla olika delar av 
verksamheten. En sådan är utbildningsgruppen med ansvar för regelbundet åter-
kommande interna utbildningstillfällen vilka leds av myndighetens egna medarbe-
tare eller av inbjudna gäster. 
 
Justitiekanslern finns inte på sociala medier. Det är ett aktivt val som har sin 
grund i uppfattningen att vi bättre tjänar allmänheten genom att fokusera på vår 
ärendehantering. Myndighetens webbplats är emellertid en viktig kanal för att ge 
enskilda tillgång till information om vår verksamhet och om hur man kan anmäla 
felaktigheter eller ansöka om ersättning från staten. Informationsgruppen har ett 
särskilt ansvar för den och har under året även sett till att ett intranät ”Tranan” ta-
gits i drift. Förhoppningen är att detta ska kunna underlätta och intensifiera in-
formationsspridningen inom myndigheten och därigenom bidra till effektivitet och 
kvalitet i verksamheten. 
 
Utöver den verksamhet som redovisas i det följande har vi under året, liksom tidi-
gare år, tagit emot och besökt olika myndigheter för att diskutera skadereglering 
eller tillsynsfrågor samt presenterat vår verksamhet för både svenska juridikstu-
denter och långväga utländska besökare. Justitiekanslerns medarbetare har också 
efterfrågats som föreläsare och bl.a. deltagit i utbildning för poliser och åklagare. 
Jag har själv deltagit i olika debatter och seminarier samt haft ett stort antal medi-
ekontakter. I september hölls ett nordiskt möte i Stavanger där företrädare för 
myndigheten tillsammans med representanter från våra nordiska motsvarigheter i 
Norge, Danmark och Island diskuterade aktuella frågor med fokus på europarätt.       
     
Detta är min åttonde och sista årsredovisning som justitiekansler. Sedan jag till-
trädde i december 2009 har mycket förändrats, både myndighetens storlek som 
ökat från 24 till 34 årsarbetskrafter, dess organisation och våra arbetsformer. Sam-
tidigt är uppdraget och verksamheten i grunden densamma. Orden i 1713 års kans-
liordning att ”högste ombudsmannens uppgift är att ha ett allmänt inseende över 
huru lagar och författningar efterlevs och hur varje ämbete fullgör sin skyldighet” 
är ålderdomliga men de stämmer in på verksamheten också idag. Även om uppgif-
terna numera är flera så kan uppdraget sammanfattas som att Justitiekanslern ska 
vaka över den offentliga förvaltningen med särskilt fokus på grundlagarna. Ett 
svårt, utmanande och hela tiden spännande uppdrag där jag tror en viktig del av 
kvaliteten ligger just i att kunna kombinera tradition och förnyelse. Och i att upp-
rätthålla den vaksamhet som tranan i Justitiekanslerns heraldiska vapen symboli-
serar.  


#RESULTATREDOVISNING   
    
#VERKSAMHETSÖVERSIKT   
 
#ALLMÄNNA UPPGIFTER  
 
Justitiekanslern har fem huvuduppgifter; att utöva en extraordinär tillsyn över den 
offentliga förvaltningen, att reglera skador för vilka staten ansvarar i förhållande 
till enskilda, att företräda staten i rättegångar, att vara exklusiv åklagare i mål om 
tryck- och yttrandefrihetsbrott samt att fungera som regeringens juridiska rådgi-
vare.  
 
Vid sidan av dessa huvuduppgifter utövar Justitiekanslern tillsyn över domstolars 
och myndigheters beslut i frågor om rättshjälp och över Sveriges advokatsam-
funds disciplinverksamhet samt när det gäller tillämpningen av viss lagstiftning 
som särskilt påverkar enskildas integritet. Justitiekanslern utövar också i särskilda 
fall statens arbetsgivarfunktion.  
 
I detta avsnitt lämnas en översikt av Justitiekanslerns verksamhet under 2017. I 
det följande avsnittet redovisas och kommenteras de återrapporteringskrav och 
uppdrag som myndigheten erhöll i regleringsbrevet för budgetåret 2017. Därefter 
följer en närmare beskrivning av verksamheten under rubrikerna Tillsyn, Skade-
stånd inklusive rättegångar, Tryck- och yttrandefrihet inklusive rättegångar, Rätts-
hjälp inklusive rättegångar, Övriga rättegångar och Övriga ärendeslag.  
 
#JUSTITIEKANSLERN 2017 – EN ÖVERSIKT 
 
#Statistik  
 
Antalet inkomna, avgjorda och balanserade ärenden 2017 fördelat på olika ärende-
typer redovisas i tabell 1. Av tabell 2 framgår under vilka år de ärenden som ba-
lanserats till 2018 har kommit in. Tabell 3 visar Justitiekanslerns uppfyllelse av 
verksamhetsmålen per den 31 december 2017 enligt myndighetens verksamhets-
plan för 2017. 
 
Ärendehandläggning – antalet inkomna och avgjorda ärenden ökade markant  
 
År 2017 inregistrerades ca 12 700 ärenden vilket var drygt 4 700 fler än året dess-
förinnan. Nedbrutet på olika ärendeslag var det främst skadeståndsanspråken som 
ökade med närmare 5 600 ärenden. Drygt 6 200 ärenden registrerades under året 
som en direkt följd av Svea hovrätts dom i april om nivån på ersättningen till per-
soner som varit registrerade i uppgiftssamlingen Kringresande. Antalet inkomna 
tillsynsärenden och yttrandefrihetsärenden ökade också något medan ärenden i 
ärendeslaget rättshjälp minskade med en tredjedel eller med ca 850 ärenden. I öv-
riga ärendeslag minskade antalet inkomna ärenden något.  
 
Under året avgjordes ca 11 600 ärenden vilket var drygt 4 300 fler än under 2016. 
Ökningen avsåg även här främst skadeståndsanspråk hänförliga till uppgiftssam-
lingen Kringresande.  

Antalet balanserade ärenden var den 31 december 2017 drygt 1 000 flera än före-
gående årsskifte. Även denna ökning förklaras av de nyss nämnda skadeståndsä-
rendena. Redan kort tid efter årsskiftet var dock antalet balanserade ärenden nere 
på samma nivå som i december 2016. Detta sedan handläggningen av så gott som 
samtliga de drygt 6 200 anspråken hänförliga till uppgiftssamlingen Kringresande 
hade kunnat avslutas. 
 
Även om den utgående balansen ökade uppnåddes i allt väsentligt de mål för 
handläggningstider beträffande olika typer av ärenden som hade satts upp i verk-
samhetsplanen för 2017, se tabell 3.  
 
Tillsyn och skadereglering är de ärendeslag som dominerar verksamheten på myn-
digheten. Tillsynsärenden aktualiseras i de flesta fall genom klagomål från en-
skilda. Endast ett fåtal av dessa föranleder i regel en närmare granskning.  
 
En viktig del av tillsynen är den årliga granskningen av myndigheternas ärende-
förteckningar och inspektionsverksamheten. 2017 års granskning av ärendeför-
teckningar föranledde ett antal påpekanden och kommentarer. Under året genom-
fördes fem inspektioner. 
 
Skaderegleringen och de rättegångar som den genererar är den del av verksam-
heten som tar mest resurser i anspråk. Ett normalår utgör ungefär hälften av anta-
let inkomna ärenden anspråk på skadestånd mot staten. Om de ca 6 200 ärenden 
som följde på Svea hovrätts dom räknas bort utgjorde antalet inkomna skade-
ståndsärenden 2017 knappt hälften av alla inkomna ärenden.  
 
Skaderegleringen är i sig en form av tillsyn men skaderegleringsärenden kan även 
ha andra tillsynsaspekter. Det kan t.ex. gälla att frågor angående rutiner och ären-
dehantering hos myndigheterna uppmärksammas som det kan finnas skäl att ut-
reda närmare ur ett rent tillsynsperspektiv.  
 
Antalet inkomna anspråk på ersättning enligt lagen (1998:714) om ersättning vid 
frihetsberövanden och andra tvångsåtgärder (frihetsberövandelagen) var under 
2017, liksom de närmast föregående åren, nästan 2 000 stycken. Ersättning bevil-
jades helt eller delvis i närmare 90 procent av de under året avgjorda ärendena vil-
ket var något under nivån de närmast föregående åren.  
 
Under 2017 inleddes 37 förundersökningar på det tryck- och yttrandefrihetsrätts-
liga området och sex åtal väcktes. Vid årets utgång pågick tio rättegångar i tryck- 
och yttrandefrihetsmål. 
 
Antalet inkomna ärenden inom ramen för tillsynen över myndigheters och dom-
stolars beslut i frågor om rättshjälp uppgick till knappt 1 900 ärenden vilket var en 
minskning med drygt 850 ärenden jämfört med året innan. Minskningen var en 
följd av en av Justitiekanslern initierad ändring i Domstolsverkets föreskrifter om 
vilka beslut om ersättning som ska rapporteras hit. Justitiekanslern överklagade 
under året 24 beslut.  
 
Justitiekanslerns granskning av advokatsamfundets disciplinära verksamhet föran-
ledde begäran om åtgärd i ett ärende. 

Justitiekanslern fick inte något nytt särskilt uppdrag av regeringen under 2017, 
men har under året företrätt Sverige vid två möten i London beträffande de inter-
nationella oljeskadefonderna. 
 
Justitiekanslern anlitas flitigt som remissinstans av Regeringskansliet. Under året 
besvarades 132 remisser.  
 
Utveckling av organisation och arbetsformer – arbetet har fortsatt 
 
Arbetet med att utveckla arbetsformer och rutiner har fortsatt under året. Det över-
gripande syftet är att skapa ett bra arbetsklimat samt att ytterligare effektivisera 
och kvalitetssäkra verksamheten. Resultatet av årets arbetsmiljöenkät och det som 
framkom på verksamhetsplaneringsdagar i oktober visar att detta arbete ger önskat 
resultat.  
 
Under augusti månad lanserade Justitiekanslern sitt nya intranät ”Tranan”.  
 
Arbetet med utveckling och effektivisering fortsätter. 