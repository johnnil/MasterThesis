#Detta är KTH 

Sedan starten 1827 har kth utvecklats till ett av Europas 
ledande tekniska universitet och en viktig arena för kun-
skapsutveckling. Som Sveriges största anordnare av teknisk 
utbildning och forskning samlar KTH studenter, lärare och 
forskare från hela världen. 

I samverkan med det omgivande samhället arbetar kth 
för hållbara lösningar på några av mänsklighetens största 
utmaningar: klimatförändringar, energiförsörjning, 
urbanisering och livskvalitet för en åldrande befolkning. 

KTH:s utbildning och forskning täcker ett brett område 
– teknik och naturvetenskap men även till exempel arkitek-
tur, industriell ekonomi, samhällsplanering och lärande.  
Det innovativa klimatet främjar mångsidiga lösningar och 
skapar en ny generation ingenjörer, arkitekter och lärare.  
De närmaste åren kommer extra fokus att läggas på digitali-
sering, hållbarhet, internationalisering och jämställdhet.

KTH medverkar i internationella forskningssamarbeten 
och har många olika utbytes- och utbildningsprogram med 
universitet och högskolor i hela världen. KTH:s samverkan 
med strategiska partners bland företag, myndigheter och 
organisationer ger studenter och forskare ett brett kontakt-
nät att ta del av.

KTH bedriver sin utbildning och forskning vid fem campus 
i stockholmsregionen. KTH:s centrala campus ligger  
i Stockholms innerstad invid Norra Djurgården. Vid Alba-
Nova, nära Roslagstull, och i anslutning till kth Campus 
bedriver KTH tillsammans med Stockholms universitet 
utbildning och forskning inom bioteknik och fysik.

I Karolinska Institutet Science Park i Solna finns Science 
for Life Laboratory, som drivs tillsammans med Karolinska 
Institutet, Stockholms universitet och Uppsala universitet. I 
Kista, i norra Stockholm, bedrivs utbildning och forskning 
inom IT-området i omedelbar närhet till företag och forsk-
ningsinstitut i branschen. 

I Stockholms södra förorter är KTH en del av Campus 
Flemingsberg med fokus på medicinsk teknik. I Södertälje 
expanderar KTH inom utbildning och forskning om hållbar 
produktion. I samverkan med Scania, Astra Zeneca och 
Södertälje kommun är KTH en viktig partner inom Söder-
tälje Science Park.


#Organisation

#KTH:s ledning och fakultet

KTH:s utbildning och forskning är sedan 1 januari 2018 
organiserad i fem skolor. Under skolorna finns institutioner, 
avdelningar och centrumbildningar. Skolorna är direkt 
underställda rektor. Varje skola leds av en skolchef och en 
ställföreträdande skolchef, och har en ledningsgrupp. 
Dessutom finns skolstrategiska råd som är rådgivande  
organ till skolchefen i vissa frågor. 

Universitetsstyrelsen har inseende över KTH:s alla 
angelägenheter och svarar för att dess uppgifter fullgörs. 
Styrelsen består av totalt 15 ledamöter – rektor, åtta externa 
ledamöter, tre lärare och tre studeranderepresentanter. 

Rektor leder verksamheten under universitetsstyrelsen. 
Prorektor är rektors ställföreträdare. Vidare finns vicerek-
torer för digitalisering, forskning, hållbar utveckling, 
globala relationer samt jämställdhet och värdegrund.

Rektors strategiska råd behandlar skolövergripande 
strategiska frågor och består av rektor, prorektor, dekanus, 
prodekanus, vicerektorer, samtliga skolchefer, förvaltnings-
chef, kommunikationschef och två studeranderepresentan-
ter. Rektorsrådet består av rektor, prorektor, samtliga 
vicerektorer, dekanus, prodekanus, förvaltningschef och 
studentkårens ordförande. Vidare finns ett skolchefsråd med 
rektor, prorektor, samtliga skolchefer och förvaltningschef. 

Fakultetsrådet företräder hela fakulteten samt har ett 
övergripande ansvar för frågor som gäller kvalitet i utbild-
ning, forskning och samverkan. Rådet är även ett rådgi-
vande organ till rektor. För att möjliggöra och stärka 
fakultetens tillgång till information och inflytande på 
processer och beslut finns ett fakultetskollegium. Fakultets-
rådets utbildningsutskott har tre huvuduppgifter: övergri-
pande dimensionering av utbildningsutbud, beredning av 
KTH:s arbete med kvalitetsutveckling och uppföljning 
rörande utbildning samt beredning av KTH-övergripande 
utveckling av styrdokument rörande utbildning. Fakultets-
rådets anställningsutskott har tre huvuduppgifter: bered-
ning och beslut rörande befordringsärenden, beredning och 
beslut rörande ärenden som gäller rekrytering av lärare 
samt beredning av KTH:s arbete med kvalitetsutveckling och 
uppföljning rörande läraranställningar. Fakultetsrådet har 
en befordringsnämnd och rekryteringskommittéer.

Dessutom har Fakultetsrådet ett resursfördelningsutskott 
som bereder frågor i synnerhet avseende fördelningen av 
anslaget till forskning och forskarutbildning.


#Rektors förord

I KTH:s utvecklingsplan, som kom förra året finns planlagt i 
vilken riktning och hur kth ska utvecklas åren 2018-2023. 
Där finns svar på frågorna vad är, vad vill och vart ska kth. 
Denna årsredovisning som berättar om verksamheten under 
det första av de sex åren speglar på ett spännande sätt hur 
kth börjat sin resa och strävan mot ett ledande, integrerat, 
synligt, öppet, mer digitalt, mer hållbart, mer internationellt 
och mer jämställt KTH.

En stor förändring trädde i kraft redan första dagen,  
1 januari 2018, då antalet skolor på KTH halverades och blev 
fem i stället för tio i syfte att skapa en mer enhetlig, effektiv 
och excellent organisation där en utveckling av det gemen-
samma verksamhetsstödet är nästa steg. 

Ny utvecklingsplan och ny organisation 2018 har slagit an 
tonen för ett kth med uppdrag utbildning, forskning och 
samverkan. 

Årsredovisningen är en källa till information om alltifrån 
antal sökande till våra utbildningar, hur vår forskning är 
konstituerad till vår samverkan och utveckling av innova-
tion. Kort sagt alla de beståndsdelar, förmågor och kompe-
tensområden som formar ett av Europas högst rankade 
tekniska universitet och dess campusområden. Den visar 
också de steg på vägen KTH tagit under året.

När det gäller vår forskning har KTH varit mycket fram-
gångsrikt i att få extern finansiering från såväl Vetenskaps-
rådet som Stiftelsen för Strategisk Forskning liksom från 
Knut och Alice Wallenbergs Stiftelse. Grundforskning och 
inte minst tvärvetenskapliga forskningssatsningar har på 
detta sätt uppmuntrats liksom mer specifik forskning.

Forskningssamarbeten både nationellt och internationellt 
är en viktig beståndsdel i KTH:s arbete för excellens där en 
rad centra etablerats under året som till exempel Med-
TechLabs där kth tillsammans med Stockholms Läns 
Landsting och Karolinska Institutet fördjupat sitt samarbete 
inom medicinsk och teknisk forskning. 

KTH har också utvecklat sin laborativa och strategiska 
infrastruktur genom att etablera nio KTH-forskningsinfra-
strukturer med hög tillgänglighet, stor användning och 
långsiktighet samt ytterligare sex infrastrukturmiljöer med 
god potential för framtiden. Detta gynnar även utbildning 
där tillgång till infrastruktur stärker studenternas lärandet.

När det gäller KTH:s forskning i ett internationellt  
perspektiv bör nämnas KTH:s delaktighet som partner i fem 
av åtta kunskaps- och innovationsgrupper inom europeiska 
eit, European Institute of Innovation and Technology.

Vårt internationella engagemang och samarbete är liksom 
tidigare år omfattande. KTH ingår numera i en gemensam 
satsning, Stockholm-Tokyo University Partnership, med 
fokus på bland annat hållbarhetsfrågor.

Hållbar utveckling som tillsammans med jämställdhet, 
internationalisering och digitalisering utgör KTH:s fyra 
pelare ska genomsyra all vår verksamhet. 

Inom hållbar utveckling till exempel sker ett omfattande 
arbete inom forskning och utbildning liksom inom den egna 
verksamheten. 

Här kan nämnas vår nya campusplan med fokus på en 
hållbar framtid, KTH:s miljöledningssystem som omcertifie-
rades, hållbar utveckling som integreras i all utbildning och 
på alla nivåer. 

I kth Södertälje, vars nya campus invigdes under festliga 
former i början av året, görs en stor satsning på hållbar 
produktion och det kan också nämnas att det nya civilingen-
jörsprogrammet industriell teknik och hållbarhet startades 
under året.

Genomgående för KTH:s verksamhet och framgång är 
givetvis kvaliteten. Under året har ett omfattande kvalitets-
arbete bedrivits med såväl KTH:s egna prioriteringar, 
nationella krav och europeiska riktlinjer för ögonen.

Nytt för årets upplaga av årsredovisningen är att ths, 
Tekniska Högskolans studentkår, har en egen sida. Läs den 
gärna!