#Rektors förord

Det gånga året har varit händelserikt för Högskolan Da-
larna. Högskolans 40-års firande har pågått hela året med 
öppna föreläsningar och avslutades med en historisk till-
bakablick och konsert där vår tidigare rektor, Marita Hil-
liges, avtackades. Över 1000 studenter har tillsammans 
med 16 doktorander tagit sin examen på Högskolan Da-
larna och för året 2017 kan vi redovisa 5822 helårsstu-
denter och 4609 helårsprestationer och avräknar därmed 
hela vårt takbelopp. Totalt omsatte Högskolan ca 634,5 
mnkr varav forskningen stod för 107,7 mnkr. 

De senaste årens utbyggnad inom utbildningsområdet 
vad gäller lärare och sjuksköterskor har varit en utma-
ning. Genom det ständiga utvecklingsarbete som bedrivs 
och genom god samverkan med externa aktörer har vi 
kunnat möta upp samhällets behov av kompetens som 
den när det gäller lärare och sjuksköterskor. Från och 
med i början av det här året kan även Högskolan Dalarna 
stoltsera med att erbjuda Sveriges första ämneslärarut-
bildning i kinesiska.  

Under 2017 har Högskolan Dalarna medverkat i Univer-
sitetskanslersämbetets (UKÄ) pilotstudie för att granska 
svenska lärosätens kvalitetsarbete med tillhörande sy-
stem. UKÄ har beslutat att, som enda av de deltagande 
lärosätena, ge kvalitetssäkringsarbetet vid Högskolan 
Dalarna det samlade omdömet godkänt. Ett godkänt kva-
litetssystem är ett erkännande av det gedigna, uthålliga 
och långsiktiga arbete som sker i samtliga delar av Hög-
skolans verksamhet. Det involverar såväl lärare och fors-
kare som personal inom våra stödfunktioner. Grundstruk-
turerna i detta system skapar en god plattform för oss att 
ständigt utveckla verksamheten och säkerställer att Hög-
skolan Dalarnas studenter får utbildning av hög kvalitet.  

Samverkan med externa aktörer är viktigt för Högskolan 
Dalarna och vi har under året ytterligare stärkt vårt sam-
verkansarbete. Vi har ett flertal etablerade samverkans-
plattformar och samverkansformer och under det kom-
mande året ska vi tillsammans jobba vidare för att vida-
reutveckla dessa i fortsatt positiv takt.  

Högskolan Dalarna har stärkt sin position som lärosäte 
med stark forskningsanknytning genom att vi, med 
glädje, kan säga att vi nu har tre forskarutbildningar eta-
blerade på lärosätet. Förutom den tidigare erhållna rättig-
heten i Mikrodataanalys har vi under året även erhållit 
rättigheter att bedriva forskarutbildning inom områdena 
Hälsa och välfärd med inriktning mot evidensbaserad 
praktik samt Pedagogiskt arbete. Med dessa examensrät-
ter har följt ett intensivt arbete med att stärka och bygga 
ut infrastrukturen kring såväl Högskolans forskarutbild-
ningar som forskningen som helhet. Tack vare dessa ut-
ökade rättigheter har vi nu kunnat genomföra de första 
anställningarna av doktorander inom ramen för de nyli-
gen inrättade områdena för forskarutbildning. Vi kan 
även se att den externa forskningsfinansieringen ökat 
inom flera av forskningsprofilerna, vilket är glädjande 
och kan ses som ytterligare ett erkännande av vår position 
som forskande lärosäte, såväl nationellt som internation-
ellt. 

Under 2017 har vi påbörjat ett omfattande utvecklingsar-
bete, med fokus på att bygga sammanhållna akademiska 
miljöer för utbildning och forskning. Processen för det 
strategiska arbetet innefattar att tydligare integrera ut-
bildning och forskning. Samtidigt som vi gör detta måste 
vi säkerställa att det finns tydliga kopplingar till vårt ny-
ligen godkända kvalitetssystem. 

För att ge utrymme för riktade utvecklingsinvesteringar i 
samband med utvecklingsarbetet har vi har medvetet un-
der det senaste året återställt nivån på de sparade prestat-
ionerna och Högskolan har nu 37,6 mnkr i sparade pre-
stationer och 124,0 mnkr i myndighetskapital.  

Genom det gedigna arbete och stora engagemanget från 
alla medarbetare och studenter som genomfördes under 
2017 står Högskolan Dalarna nu rustade inför det fort-
satta verksamhetsåret och det fortsatta utvecklingsarbetet 
under 2018.  


#Från studentkåren

2017 är ett år som vi kommer minnas som ett händelse-
rikt år i Högskolan Dalarna men också i högskolesektorn 
i stort.  

Ökade beting, rektorsrekrytering och ett pilotlärosäte i 
det nya kvalitetssäkringssystemet är några av de saker 
som vi har haft som utmaningar – men vi har klarat be-
tingen, vi har troligen snart en ny rektor på plats och vi 
fick godkänt på vårt system. Högskolan Dalarna har kla-
rat de utmaningarna som vi har stått inför och vi är redo 
för än fler.  

I högskolesektorn har utredningen om studentkårernas 
oberoende blivit klar, tillträdesutredningen lämnades 
över till regeringen men också ett stort arbete om resurs-
tilldelningen har satts igång. De två förstnämnda väntar 
vi med spänning på att se vad som händer – kommer stu-
dentkårerna få mer pengar? Kommer tillträdet till högre 
utbildning se annorlunda ut i framtiden? Och kommer det 
vara en gemensam pott för utbildning och forskning – där 
kittet är samverkan? Den som lever får helt enkelt se.  

Högskolan Dalarna har även firat 40 år av ”Öppna vägar 
till ett gott samhälle”. 40 år kan ses som en relativt kort 
tid, men det har hänt mycket under dessa år och vi har 
klarat det tillsammans. För vi tror på tanken om att kun-
skap gör skillnad och att bildning är nyckeln till fram-
gång. Låt oss fortsätta på den inslagna vägen och ta oss 
an de utmaningar som framtiden ger oss – och låt oss 
klara det tillsammans. 


#Högskoland uppdrag

Högskolans uppdrag regleras genom lagar och förord-
ningar. För högskolor och universitet är högskolelagen 
och högskoleförordningen särskilt framträdande. Hög-
skolorna kan med utgångspunkt från detta regelverk välja 
att lägga större fokus på vissa delar av uppdraget och 
också välja hur uppdraget ska utföras. För Högskolan Da-
larna är utbildning på grundnivå och avancerad nivå i fo-
kus och en stor del av undervisningen sker nätbaserat. 
Detta påverkar vilka strategier Högskolan tar fram och 
vilka interna mål som sätts upp.  

Utöver högskolelagen, högskoleförordningen och regle-
ringsbrevet har Högskolan tagit fram en vision och prio-
riterade utvecklingsinriktningar som tillsammans med in-
ternt framtagna verksamhetsplaner utgör grund för de 
verksamhetsuppdrag som rektor ger till akademier, stöd-
funktioner, forskningsprofiler och nämnder. 

I uppdraget ingår att verksamheten ska bedrivas med hög 
kvalitet. Kvalitetsarbete är det arbete som sker inom 
samtliga verksamhetsområden med syfte att förbättra och 
utveckla verksamheten. Detta arbete vilar på medarbeta-
res och studenters drivkraft till utveckling samt övriga in-
tressenters behov, förväntningar och krav på verksam-
heten. I Högskolans policy för systematiskt kvalitetsar-
bete tydliggörs kvalitetsarbetets syfte genom att det 
kopplas till Högskolans vision och strategiska inrikt-
ningar. Policyn ger en översiktlig beskrivning av Hög-
skolans idé om systematiskt kvalitetsarbete, kvalitetskul-
tur och kvalitetsansvar. Kvaliteten i verksamheten byg-
ger på att förbättringsarbetet utgör en integrerad del i alla 
verksamhetsprocesser.  

Med utgångspunkt i Högskolans vision och prioriterade 
utvecklingsinriktningar formulerar respektive enhet op-
erationella mål i en verksamhetsplan. I verksamhetspla-
neringen genomförs dialoger mellan ledningen och före-
trädare för respektive resultatenhet om verksamhetens re-
sultat från föregående år samt planering och budget för 
nästkommande år. Efter styrelsens beslut om verksam-
hetsplan och budget beslutar rektor om ett verksamhets-
uppdrag för respektive enhet. 

#Om årsredovisningen

Enligt regleringsbrevet ska all individbaserad statistik re-
dovisas för det totala antalet samt uppdelat på kön om det 
inte finns särskilda skäl som talar mot detta. Detta har 
tillämpats för all individbaserad statistik i resultatredo-
visningen med undantag av bibliometriska uppgifter.  

Alla studentrelaterade siffror är inte fullt jämförbara med 
tidigare år på grund av införandet av Ladok 3 vid Högs-
kolan Dalarna under oktober månad.  


#Högskoland vision

Högskolan Dalarnas styrelse fastställde i december 2014 
en vision för Högskolan. Visionen är inte tidsatt utan be-
skriver ett mål att sträva emot. Den sammanfattas i devi-
sen Vi skapar öppna vägar till kunskap för ett gott sam-
hälle och stöds av en tolkning av vårt uppdrag som hög-
skola i orden Vi samskapar bildning, utbildning och 
forskning i Dalarna och i världen. De värden vi vill leva 
efter i vår verksamhet är öppenhet, mod och ansvar. 

#Prioriterade utvecklingsinriktningar

Högskolans styrelse fastslog i slutet av 2015 prioriterade 
utvecklingsriktningar för Högskolan för fyraårsperioden 
2016-2019, baserade på Högskolans vision, uppdrag och 
värden. Dessa syftar till att tolka visionens formuleringar 
och prioritera bland möjliga handlingsinriktningar, och 
ska bilda en utgångspunkt för enheternas egna priorite-
ringar av aktiviteter, såsom de uttrycks i fleråriga opera-
tiva handlingsplaner och därefter i de årliga verksamhets-
uppdragen. På så sätt kan Högskolans gemensamma vil-
jeinriktning både möta och befruktas av enheternas en-
skilda perspektiv och initiativ. Det blir därför viktigt att 
också bekräfta och stödja utveckling som bygger på en-
heternas tolkning av visionen. 

Samtliga dessa prioriterade inriktningar kräver konkret 
handling i Högskolans verksamhetsgrenar, utbildning 
och forskning, genom ett systematiskt och förtroendefullt 
samskapande internt och externt. För att uppnå de ambi-
tiösa åtagandena krävs ett innovativt och uthålligt enga-
gemang från medarbetare och studenter men lika mycket 
från alla de stödfunktioner som bidrar till att skapa högsta 
möjliga kvalitet i hela verksamheten. 

I strategidokumentet Att leva visionen – prioriterade in-
riktningar för Högskolan Dalarna 2016-2019 finns fyra 
strategiska inriktningar: 

* Bildning 
* Öppna vägar till kunskap 
* Samskapande 
* I Dalarna i världen 

Under varje strategisk inriktning finns sedan ett antal pri-
oriterade utvecklingsområden. Högskolans visionsarbete 
är dock inte begränsat till dessa prioriterade områden, 
utan ska genomsyra all verksamhet.  