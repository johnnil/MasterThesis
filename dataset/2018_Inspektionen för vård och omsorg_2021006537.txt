#Generaldirektören har ordet

Det gångna året har varit ett händelserikt år för Inspektionen
för vård och omsorg (IVO). Den 1 januari trädde ett nytt 
klagomålssystem för hälso­ och sjukvården 
i kraft. I början av året skedde även andra förändringar 
i form av fler verksamheter som omfattas av tillstånds­
plikt, samt ändringar i IVO:s instruktion som tydlig­
gjorde vikten av ett patient­ och brukarperspektiv. 
Under året har vi dessutom följt upp vår organisation 
och förberett oss för nya tillsynsområden och ytterli­
gare verksamheter som ska omfattas av tillståndsplikt.

Förändringarna har inneburit såväl utmaningar som 
möjligheter för myndigheten. Ovan nämnda föränd­
ringar av klagomålssystemet för hälso­ och sjukvården 
har förtydligat vårdgivarens ansvar att ta emot och 
besvara klagomål. IVO:s utredningsskyldighet har 
begränsats. Vi har därför haft möjlighet att väsentligt 
minska ärendebalansen för ärendeslaget. Under 2019 
ska vi fokusera på att föra över de frigjorda resurserna 
till den egeninitierade, riskbaserade tillsynen. Vi har 
redan under 2018 lagt mer resurser på den egeni­
nitierade tillsynen. Några exempel på det redovisas 
i årsredovisningen men en utförligare beskrivning 
av våra viktigaste iakttagelser ges i Vad har IVO sett 
2018?

Det är inte bara för klagomålsärenden och den 
egeninitierade tillsynen som vi har åstadkommit 
en positiv utveckling. Vi har lyckats minska hand­
läggningstiderna och ärendebalanserna för flera av 
myndighetens ärendeslag, såsom anmälningar enligt 
lex Maria och tillståndsärenden. Vid årets början hade 
myndigheten 1 104 öppna tillståndsärenden. Vid årets 
slut var motsvarande siffra 656. Medianen för hand­
läggningstiden har dessutom sjunkit från 133 dagar 
föregående år till 84 dagar under 2018. Vid sidan av 
detta har ett intensivt arbete pågått för att förbereda 
myndigheten för utökningen av verksamheter som är 
tillståndspliktiga som skedde den 1 januari i år. 

IVO har även intensifierat och utvecklat arbetet med 
att implementera ett patient­ och brukarperspektiv 
i verksamheten. Under 2018 har vi fokuserat på 
brukarmedverkan, i såväl design som genomförande 
av tillsyn och tillståndsprövning. IVO har fört 
dialog med brukarorganisationer i arbetet inför 
nya tillståndsplikter och i flera av förstudierna till 
våra nationella tillsynsinsatser. Att ett patient­ och 
brukarperspektiv genomsyrar verksamheten är en 
förutsättning för en träffsäker tillsyn och till­
ståndsprövning och för att göra nytta för dem vi 
finns till för, patienter och brukare. Därför kommer vi 
fortsätta att utveckla arbetet och följa upp det inom 
ramen för vår kvalitetsuppföljning.

Den uppföljning av IVO:s organisation som har 
genomförts under året har syftat till att öka ända­
målsenligheten. Som ett resultat av uppföljningen 
genomför vi nu ett antal åtgärder för att få till stånd 
en mer tillitsbaserad styrning och ledning internt på 
myndigheten. Jag tror att det är en nödvändig väg att 
gå för att möjliggöra för våra medarbetare att fullt ut 
få nyttja sin kompetens och att kunna utbyta kunskap 
och erfarenheter med sina kollegor i hela vår organi­
sation. 

Vi blickar nu framåt mot vad som antagligen blir 
ytterligare ett händelserikt år för IVO. Samtidigt är jag 
stolt över de resultat myndigheten uppnått under 2018 
och det intensiva förberedelsearbete som har pågått. 
Därför vill jag rikta ett stort tack till alla medarbetare 
på IVO för ert engagemang och hårda arbete! 


#Detta är inspektionen för vård och omsorg

#Vårt uppdrag

Inspektionen för vård och omsorg (IVO) finns till för vård­ och omsorgstagarna. Syftet med verksamheten 
är att genom tillsyn och tillståndsprövning bidra till en vård och omsorg som är säker, har god kvalitet och 
bedrivs i enlighet med lagar och andra föreskrifter. Vår vision är att vi har koll, att vi skapar lärande och att 
vi gör vården och omsorgen säkrare och bättre. 

IVO:s främsta uppgift är att svara för tillsyn och tillståndsprövning inom hälso­ och sjukvård och där­
med jämförlig verksamhet, socialtjänst och verksamhet enligt lagen (1993:387) om stöd och service till 
vissa funktionshindrade (LSS). Tillsynsuppdraget omfattar även handläggning av anmälningar, till exempel 
enligt lex Sarah och lex Maria, enskilda personers klagomål på hälso­ och sjukvård och socialtjänst samt 
kommunernas skyldighet att rapportera ej verkställda beslut. IVO ansvarar också för register över verk­
samheter enligt socialtjänstlagen (2001:453) (SoL) och LSS. Den lagstiftning som styr vår verksamhet är i 
huvudsak patientsäkerhetslagen (2010:659) (PSL), SoL och LSS.

#IVO:s organisation

IVO är en enrådighetsmyndighet som leds av en myndighetschef. Vid myndigheten finns ett insynsråd som 
har till uppgift att utöva insyn och att ge generaldirektören råd. Ledamöterna utses av regeringen och gene­
raldirektören är ordförande i insynsrådet. Utöver generaldirektören har insynsrådet haft åtta ledamöter un­
der 2018 och fyra möten har genomförts. Därtill finns en internrevision som leds av en internrevisionschef.

IVO:s verksamhet bedrivs vid två myndighetsövergripande avdelningar och vid avdelningen för till­
ståndsprövning i Stockholm samt vid sex regionala tillsynsavdelningar runt om i landet. I december 2018 
hade IVO 708 anställda.

#EN REGIONALISERAD TILLSYNSVERKSAMHET

Tillsynsverksamheten bedrivs vid sex regionala avdelningar som är placerade i Umeå (nord), Örebro (mitt), 
Stockholm (öst), Jönköping (sydöst), Göteborg (sydväst) och Malmö (syd). Samtliga regionala avdelningar 
ansvarar för:

*tillsyn över verksamheter inom hälso­och sjukvården och socialtjänsten.
* tillsyn över legitimerad personal, inklusive anmälningar till Hälso­och sjukvårdens ansvarsnämnd 
(HSAN) angående återkallelse av legitimation och annan behörighet.
* hantering av klagomål och anmälningar, såsom enskildas klagomål mot hälso­och sjukvården och soci­
altjänsten samt anmälningar enligt lex Sarah och lex Maria.

På de regionala avdelningarna finns också stödfunktioner såsom, jurister, registratorer och kommunikatö­
rer. 

#CENTRALISERAD VERKSAMHET VID DE REGIONALA AVDELNINGARNA

Viss tillsynsverksamhet på IVO är centraliserad och hanteras på en av de regionala avdelningarna för hela 
myndighetens räkning: 

* Den regionala avdelningen i Stockholm (öst) hanterar samtliga ärenden som rör förstöring av patient­
journaler, samordning angående medicintekniska produkter och av apotekstillsyn samt tillsyn och ar­
bete i övrigt kopplat till blod­och vävnadsverksamhet. Där finns även myndighetens upplysningstjänst 
som besvarar frågor och vägleder såväl privatpersoner som yrkesverksamma inom vården och omsorgen. 
Under 2018 har även tillsynens lämplighetsprövning centraliserats till avdelning öst. 

* Den regionala avdelningen i Örebro (mitt) har ett centralt ansvar för överflyttning av ärenden mellan 
kommuner enligt socialtjänstlagen.

* Den regionala avdelningen i Malmö (syd) har ett nationellt samordningsansvar för tillsyn av informa­
tionssäkerhet i hälso­ och sjukvården.

* Den regionala avdelningen i Jönköping (sydöst) hanterar handläggningen av ärendeslagen ej verkställda 
beslut och ej verkställda domar.

* Den regionala avdelningen i Umeå (nord) har ett nationellt samordningsansvar för yrkeskvalifikations­
direktivet (YKD) och tillhörande informationssystem för EU:s inre marknad (IMI), där länder inom EU/
EES skickar varningar till varandra om bland annat legitimerad personal.

#TILLSTÅNDSPRÖVNING

IVO prövar ansökningar om tillstånd för enskilda verksamheter enligt SoL, LSS och för viss verksamhet 
inom hälso­ och sjukvård. Arbetet med tillståndsprövning sker för hela myndighetens räkning på en avdel­
ning som är placerad i Stockholm.

#MYNDIGHETSÖVERGRIPANDE AVDELNINGAR

De två myndighetsövergripande avdelningarna generaldirektörens stab och avdelningen för verksamhets­
stöd och ­styrning har kontor i Stockholm.

Avdelningen för verksamhetsstöd och ­styrning arbetar med frågor som rör ekonomi, IT, kommunika­
tion, HR och verksamhetsutveckling. Där finns också en centralt placerad rättsenhet inklusive huvudregis­
tratur. På avdelningen finns dessutom en analysenhet. Analysenheten har huvudansvaret för myndighetens 
riskanalys, analys av tillsynens resultat och registerverksamhet.

Generaldirektörens stab ger generaldirektören stöd bland annat när det gäller myndighetsledningens 
arbete och omvärldskontakter.