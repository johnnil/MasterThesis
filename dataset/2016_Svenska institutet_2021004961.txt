#Generaldirektörens kommentar.

År 2016 präglades på många sätt av osäkerhet och oförut­
sägbarhet. I en tid av ökad turbulens, oro och protektionism 
och  med en växande global konkurrens, är samarbete och 
relationsskapande mellan länder och folk en förutsättning 
för såväl säkerhet som utveckling och handel. 

Digitaliseringen med alla dess möjligheter har sina baksidor 
i form av desinformation, negligering av fakta och filter­
bubblor. En negativ bild av ett land och dess företrädare 
kan snabbt spridas. Svenska institutets uppgift att bidra 
med en faktabaserad, nyanserad bild av Sverige blir då  
än mer relevant.

SI:s verksamhet handlar också om att bidra till erfaren­
hetsutbyten. Samskapande sker mellan svenska och inter­
nationella aktörer inom t.ex. högre utbildning, näringsliv  
och civilsamhälle. Vi ser en fortsatt stark önskan i vår 
omvärld att ta del av svenska kompetenser och erfarenheter. 
Inte minst för att finna gemensamma lösningar för en mer 
hållbar global utveckling.

Att SI:s stipendie­ och ledarskapsprogram attraherar ett 
ständigt ökande antal unga mycket kvalificerade sökanden  
med en önskan om att bidra till förändring inger, trots de 
många oroande signalerna, också en förhoppning om en 
mer positiv global utveckling. Genom att stödja dessa unga 
engagerade individers ut  veckling skapar vi också en livs­
lång relation mellan dem och Sverige vilket bygger kon­
takter inom t.ex. näringsliv, forskning, kultur och politik. 
Direkt och framöver.

SI verkar till stor del i det fält som finns mellan grund­
läggande utvecklingssamarbete och ett aktivt handels­
främjande. För att vara relevanta måste vi ständigt 
utveckla och anpassa våra arbetssätt och innehållet i vår 
kommunikation. Världen omkring oss förändras, men 
vikten av det långsiktiga relationsbyggande arbete, som 
SI alltid verkat för genom de framgångfaktorer vi arbetar 
efter; långsiktighet, ömsesidighet, samverkan och partner­
skap, och målgruppsanpassning, står fast.

Svenska institutet, Sverige och världen står inför fortsatt 
stora utmaningar. SI har genom god omvärldsbevakning  
och kompetenta medarbetare agerat flexibelt för att 
anpassa insatser till en förändrad utrikespolitisk kontext. 
Det arbetet ska fortsätta. Det har sällan varit viktigare att 
arbeta långsiktigt för att skapa förtroende och samverkan 
mellan länder, institutioner och individer. 


#SI:s uppdrag, roll och övergripande resultat

Enligt förordning (2015:152) med instruktion för Svenska 
institutet (SI) är myndighetens uppgift att sprida infor­
mation och kunskap om Sverige och det svenska språket i 
utlandet och främja samarbete och långsiktiga relationer 
med andra länder inom områdena kultur, utbildning och 
forskning, demokrati och samhällsliv i övrigt. Verk sam­
heten finansieras huvudsakligen genom att myndigheten  
disponerar anslag via statsbudgeten. Finansieringen 
har under 2016 skett via utgiftsområdena Internationell 
samverkan (UO5), Internationellt bistånd (UO7) och 
Näringsliv (UO24). Dessutom erhåller SI bidrag från bl.a. 
UO16; Utbildning och universitetsforskning.

SI:s uppdrag och långsiktiga mål är att öka omvärldens  
kännedom om, intresse och förtroende för Sverige, att  
öka samverkan i Sveriges närområde samt främja en  
demokratisk, rättvis och hållbar global utveckling.

SI:s verksamhetsidé är att skapa förtroende och sam­
verkans möjligheter för Sverige i världen genom att vara  
en av världens mest effektiva och innovativa organisationer 
inom offentlig diplomati. Som expertorgansation verkar  
vi genom att:

* följa och analysera bilden av Sverige och Sveriges rele­
vans i andra länder. Genom att förstå utvecklingen 
i andra länder, våra målgruppers behov och bild av 
Sverige samt bredda vår dialog med aktörer i Sverige 
ökar vi SI:s och svenska aktörers möjligheter att nå 
framgång i samverkan med andra länder.

* dela med oss av berättelser om Sverige och svenska 
kompetenser och erfarenheter. Genom att ständigt 
utveckla vår kommunikation och vårt stöd vad gäller 
metod, teknik, form och innehåll är vi relevanta för 
individer och aktörer som vill agera i ett internationellt 
sammanhang.

* stärka talanger, opinionsbildare och beslutsfattare i 
andra länder. Genom de kunskaper och ekonomiska 
resurser som vi förmedlar stärker vi individers och  
institutioners kapacitet och förmåga att verka för ett 
demokratiskt, rättvist och hållbart samhälle.

* utveckla och underhålla nätverk för långsiktiga mellan­
folkliga relationer. Genom att vara relevanta för de  
nätverk som skapas av SI:s verksamhet bidrar vi lång­
siktigt till utveckling i Sverige och vår omvärld.

SI:s övergripande mål är också våra verksamhetsområden: 

* Intresse och förtroende för Sverige
* Utveckling i Sveriges närområden
* Utveckling i omvärlden
* Talangmobilitet

Sammanfattningsvis bedömer SI att måluppfyllelsen är  
god i förhållande till myndighetens uppdrag, långsiktiga  
mål och de nationella strategier som styr SI:s arbete. 
Genom insatser i de olika verksamhetsområdena skapar  
SI långsiktiga värden vars effekter inte alltid kan mätas i 
det kortare perspektivet, men där resultatlogiken visar  
på samband mellan SI:s insatser och förväntade effekter.  
All SI:s verksamhet ska leda till att skapa aktivt handlande 
och ökat förtroende för Sverige. 

SI har över tid utvecklat myndighetens förmåga att 
använda de olika mål och uppdrag som styr SI för att finna 
synergier mellan verksamhetsområden och på så sätt nå 
större genomslag och därmed öka möjligheterna att nå 
svenska internationella målsättningar. Exempel där sådana 
synergier uppnåtts är det ökade antalet alumner från SI:s 
biståndsfinansierade stipendieprogram och ledarskaps­
program som behåller en relation till Sverige genom att 
aktivt ta del i det främjandearbete som bedrivs av svenska 
utlandsmyndigheter och andra aktörer utomlands. Det finns 
också ett starkt mervärde i att SI:s insatser inom svenskt 
utvecklingssamarbete bedrivs med ett långsiktigt mål att 
utveckla nya relationer mellan Sverige och dessa länder. 
Synergier mellan verksamhetsområdena underlättas också 
av att visionen för arbetet med Sverigebilden i utlandet fun­
gerar som stöd för flertalet av de tematiska frågeställningar 
som är relevanta i utvecklingssamarbetet. Jämställdhet,  
hållbarhet, tolerans och yttrandefrihet är lika efterfrågade 
och relevanta inom alla delar av verksamheten. 

Några viktiga resultat att särskilt lyfta fram från 2016 är: 

* Fem geografiska analyser av bilden av Sverige i 
om världen har genomförts samt tre analyser med 
fokus på feministisk utrikespolitik, migration och 
Sverigebilden i digitala medier. Med tema Sverige­
bilden har dessutom åtta seminarier genomförts för  
att öka kännedomen om SI:s expertis inom området  
och sprida kunskap till svenska parter. 

* SI har tredubblat basutbudet genom våra s.k. Toolkits, 
vilket har bidragit till en mer resurseffektiv verksam­
het och ökad nytta för de aktörer som ska kommunicera 
Sveriges relevans för omvärlden. 

* Under 2016 har SI infört ett förändrat arbetssätt med 
regionansvariga för sex regioner. SI genomför nu egna 
interna regionanalyser och har intensifierat dialogen 
och samarbetet med såväl UD:s motsvarande enheter 
och utlandsmyndigheter (UM) och stärkt förutsätt­
ningarna för genomslag genom ökade synergier.

* Konferensen One Region, One Future – Vision for  
the Baltic Sea Region 2030 är det årliga mötet inom 
EU:s Östersjöstrategi – EUSBSR och genomfördes  
i Stockholm november. Det var det hittills största  
och mest omfattande forum som genomförts med  
över 1 300 deltagare från Östesjöregionen. Såväl 
Sveriges som Finlands statsminister deltog. SI var  
medarrangör tillsammans med Regeringskansliet  
och Tillväxtverket.

* SI har etablerat en digital närvaro i Ryssland i sam­
verkan med en rad aktörer i det ryska medielandska­
pet inklusive stora nyhetsmedier. Etableringen av 
webbplattformen sweden.ru i slutet av 2015 har under 
2016 kompletterats med de sociala mediekanalerna 
Facebook och Vkontakte.

* 2016 har SI antagit 642 (267) nya stipendiater efter 
en urvalsprocess av 12866 (1632) sökande. Antalet 
sökande stipendiater har ökat kraftigt i jämförelse  
med tidigare år.

* I SI:s internationella alumnnätverk finns idag  
11856 tidigare SI­stipendiater från141 länder.  
Network for Future Global Leaders (NFGL) är SI:s 
nätverk för stipendiaterna under tiden i Sverige. 
Efterfrågan på årets aktiviteter har varit stor och  
deltagandet har ökat med 85 %. SI genomförde den 
största diplomeringen hittills med 502 stipendiater  
närvarande i Stockholms stadshus. 

SI arbetar sedan 2015 med ökat fokus på att genomföra 
utvärderingar för att mäta effekter och värdera orsak­
samband och därigenom kunna uttala sig om långsiktiga 
resultat och ge underlag för omprövning av verksam­
het. Utifrån SI:s utvärderingspolicy görs ett strategiskt 
urval av olika verksamheter och vilka insatser som ska 
ut värderas. Under året påbörjades fyra utvärderingar varav 
två har avslutats under året; SI:s stöd till stipendier vid 
Handelshögskolan i Riga (SSE Riga) och utvärderingen  
av bidragsprogrammet Creative Force. Slutsatserna  
redovisas inom respektive verksamhetsområde. 

SI har valt att indela verksamheten i verksamhetsområden 
med utgångspunkt i myndighetens instruktion och målsätt-
ningar för respektive utgiftsområde i statsbudgeten. Varje 
verksamhetsområde är indelat i prestationsområden, som i 
sin tur utgörs av enskilda prestationer med likartat syfte.  
För respektive verksamhetsområde och prestationsområde 
redovisas ekonomiskt utfall från flera olika finansierings­
källor, vilket beror på att prestationer inom området ibland 
har delad finansiering. För att kunna ge en rättvisande bild 
av verksamheten presenteras resultaten samlat per verk-
samhetsområde och prestationsområde. 