#JUSTITIEKANSLERNS 303:e VERKSAMHETSÅR 

Justitiekanslerns 303:e verksamhetsår sammanföll med högtidlighållandet av den 
svenska tryckfrihetsförordningens 250-årsjubileum. Även om tryck- och yttrande-
frihetsärenden utgör endast några få procent av samtliga ärenden som myndig-
heten har att hantera så är Justitiekanslerns roll som exklusiv åklagare i tryck- och 
yttrandefrihetsmål en central och mycket viktig del av uppdraget. Att vi alltjämt 
har en ordning med en särskild åklagarfunktion för dessa mål förklaras av den 
stora vikt som vi i Sverige tillmäter det fria ordet. Men det fria ordet kan aldrig tas 
för givet och under det gångna året har jag och mina medarbetare i olika samman-
hang deltagit i seminarier och diskussioner för att tillsammans med bl.a. journa-
lister och politiker tala om de hot som vi idag ser och om hur vi gemensamt på 
bästa sätt ska värna vår yttrande- och tryckfrihet. 

I mars beslutade regeringen den ändring i myndighetens instruktion som vi länge 
önskat få till stånd. Justitiekanslern är en myndighet som ska kännetecknas av 
högsta kvalitet och av enhetlighet i beslutsfattandet. Det innebar länge att i princip 
alla beslut fattades av justitiekanslern personligen. Idag är detta en orimlighet med 
tanke på att flera tusen ärenden avgörs här varje år. Sedan ett antal år har det varit 
möjligt att delegera viss del av uppgiften att fatta beslut till myndighetens byrå-
chefer. Den möjlighet justitiekanslern nu fått att även kunna delegera beslutsfat-
tandet i vissa ärenden till myndighetens föredragande gör det möjligt att omför-
dela resurser för att ännu bättre kunna kvalitetssäkra svåra och komplicerade ären-
den. 

Justitiekanslerns tillsynsuppdrag innebär bl.a. att vi yttrar oss om andra myndig-
heters ärendehantering och då inte minst när det gäller frågan huruvida beslut som 
berör enskilda meddelas inom rimlig tid. Mot den bakgrunden är frågan om myn-
dighetens egna handläggningstider givetvis viktig och vi har därför under en följd 
av år arbetat för att korta handläggningstiderna. Det är tillfredsställande att kunna 
konstatera att under det gångna året har de uppsatta tidsmålen med ytterst få un-
dantag uppfyllts beträffande alla typer av ärenden. Det ska särskilt framhållas att 
så gott som samtliga enskilda sökande som begärde ersättning efter att ha varit fri-
hetsberövade fick beslut i sitt ärende inom fyra månader.  

Arbetet här är i högsta grad ett teamwork och för att fullgöra uppdraget med de 
höga krav som måste ställas på Justitiekanslerns verksamhet krävs det kloka och 
skickliga medarbetare. Att vi lyckas anställa sådana medarbetare är mycket gläd-
jande. Justitiekanslern har liksom tidigare under det gångna året erbjudit medar-
betarna att delta i extern utbildning men har också anordnat internutbildning under 
ledning av inbjudna föreläsare eller egna experter.  

Utöver ärendehanteringen har jag själv och flera av mina medarbetare under året i 
en mängd olika sammanhang hållit anföranden och deltagit i seminarier och mö-
ten med anknytning till olika delar av Justitiekanslerns verksamhet. I april gjorde 
alla anställda på myndigheten en studieresa där vi i Haag bl.a. besökte den inter-
nationella brottmålsdomstolen, ICC, och den europeiska byrån för rättsligt samar-
bete, Eurojust. Justitiekanslern har valt att inte finnas på sociala medier och priori-
terar istället att delta i debatt och diskussioner vid personliga möten. Myndigheten 
har också tagit emot många gäster som varit intresserade av att få veta mera om 
vår verksamhet. Bland årets besökare fanns bl.a. utländska journalister och om-
budsmannen från Bahrain men också riksdagens konstitutionsutskott och elever 
från universitet och gymnasieskolor. 

Under senare delen av hösten stod det klart att myndigheten genom Budgetpropo-
sitionen för 2017 skulle få en ramhöjning av anslaget med 7 mnkr. Detta för att 
möjliggöra en utökad extraordinär tillsyn främst ifråga om polisen, säkerhetspoli-
sen och kriminalvården. Diskussionen om formerna för hur ett sådant tillsynsupp-
drag bäst ska bedrivas och organiseras inleddes i samband med verksamhetsplane-
ringsdagar i oktober. Att fortsätta det arbetet kommer att bli en av de viktigaste 
uppgifterna för Justitiekanslern under det kommande året. 


#VERKSAMHETSÖVERSIKT  

#ALLMÄNNA UPPGIFTER 

Justitiekanslern har fem huvuduppgifter; att utöva en extraordinär tillsyn över den 
offentliga förvaltningen, att reglera skador för vilka staten ansvarar i förhållande 
till enskilda, att företräda staten i rättegångar, att vara exklusiv åklagare i mål om 
tryck- och yttrandefrihetsbrott samt att fungera som regeringens juridiska rådgi-
vare.  

Vid sidan av dessa huvuduppgifter utövar Justitiekanslern tillsyn över domstolar-
nas och myndigheters beslut i frågor om rättshjälp och över Sveriges advokatsam-
funds disciplinverksamhet samt när det gäller tillämpningen av viss lagstiftning 
som särskilt påverkar enskildas integritet. Justitiekanslern utövar också i särskilda 
fall statens arbetsgivarfunktion.  

I detta avsnitt lämnas en översikt av Justitiekanslerns verksamhet under 2016. I 
det följande avsnittet redovisas och kommenteras de återrapporteringskrav och 
uppdrag som myndigheten erhöll i regleringsbrevet för budgetåret 2016. Därefter 
följer en närmare beskrivning av verksamheten under rubrikerna Tillsyn, Skade-
stånd inklusive rättegångar, Tryck- och yttrandefrihet inklusive rättegångar, Rätts-
hjälp inklusive rättegångar, Övriga rättegångar och Övriga ärendeslag.  

#JUSTITIEKANSLERN 2016 – EN ÖVERSIKT 

#Statistik 

Antalet inkomna, avgjorda och balanserade ärenden 2016 fördelat på olika ärende-
typer redovisas i tabell 1 i tabellbilagan. Av tabell 2 framgår under vilka år de 
ärenden som balanserats till 2017 har kommit in. Tabell 3 visar Justitiekanslerns 
uppfyllelse av verksamhetsmålen per den 31 december 2016 enligt myndighetens 
verksamhetsplan för 2016. 

#Ärendehandläggning 

År 2016 inregistrerades 7933 ärenden vilket var drygt 100 ärenden fler än året 
dessförinnan. Nedbrutet på olika ärendeslag var det skadeståndsanspråk med hän-
visning till skadeståndslagen och europarätten samt rättshjälpsärenden som ökade 
med ca 500 respektive 100 ärenden medan tillsynsärenden och yttrandefrihets-
ärenden minskade något. Antalet inkomna anspråk enligt frihetsberövandelagen 
låg kvar på samma nivå. Under året avgjordes 7263 ärenden att jämföra med 
8436 ärenden 2015. Minskningen hänförde sig främst till avgjorda skadestånds-
ärenden, vilket förklaras av den särskilda insats som gjordes 2015 för att arbeta 
ner balanserna. 

För första gången på flera år ökade därmed antalet balanserade ärenden vid årets 
utgång. Medan den utgående balansen 2015 uppgick till 961 ärenden var den vid 
2016 års utgång 1631 ärenden. Ökningen kan i allt väsentligt hänföras till 570 
ärenden som inkom i oktober och som avser anspråk på ersättning med anledning 
av de ID-kontroller vid resor till Sverige från Danmark som infördes i januari 
2016 samt 48 ärenden som avser anspråk på ersättning för mervärdesskatt som ta-
gits ut på posttjänster.  

Även om den utgående balansen alltså ökade så uppnådde myndigheten i allt vä-
sentligt de mål för handläggningstider beträffande olika typer av ärenden som 
hade satts upp i verksamhetsplanen för 2016, jfr tabell 3.  

Tillsyn och skadereglering är de ärendeslag som dominerar verksamheten på myn-
digheten. Tillsynsärenden aktualiseras i de flesta fall genom klagomål från en-
skilda. Endast ett fåtal av dessa föranleder en närmare granskning.  

En viktig del av tillsynen är den årliga granskningen av myndigheternas ärende-
förteckningar och inspektionsverksamheten. 2016 års granskning av ärendeför-
teckningar föranledde ett antal påpekanden och kommentarer. Under året genom-
fördes fyra inspektioner. 

Justitiekanslerns egen skadereglering och de rättegångar som den genererar är den 
del av verksamheten som tar mest resurser i anspråk. Nästan hälften av antalet in-
komna ärenden under året avsåg anspråk på skadestånd mot staten. Även skadere-
gleringsärenden har dock ofta tillsynsaspekter. I skaderegleringsärenden kan t.ex. 
frågor som gäller rutiner och ärendehantering hos myndigheterna uppmärksam-
mas som det kan finnas skäl att utreda närmare också från ett tillsynsperspektiv. 

Antalet inkomna anspråk på ersättning enligt lagen (1998:714) om ersättning vid 
frihetsberövanden och andra tvångsåtgärder (frihetsberövandelagen) har de sen-
aste åren legat på drygt 1900 per år. Ersättningsanspråken bifölls helt eller delvis 
i närmare 90 procent av de under året avgjorda ärendena vilket är samma nivå 
som tidigare år.  

Under 2016 inleddes 13 förundersökningar på det tryck- och yttrandefrihetsrätts-
liga området och fem åtal väcktes. Vid årets utgång pågick nio rättegångar i tryck-
frihetsmål. 

Under året avgjordes liksom förra året drygt 2700 ärenden inom ramen för tillsy-
nen över myndigheters och domstolars beslut i frågor om rättshjälp, vilket är en 
ökning med ca 300 jämfört med de två åren dessförinnan. Justitiekanslern över-
klagade under året 45 beslut.  

Justitiekanslerns bevakning av advokatsamfundets disciplinära verksamhet föran-
ledde inte någon vidare åtgärd under året.  

Justitiekanslern fick inte något nytt särskilt uppdrag av regeringen under 2016. 
Däremot är Justitiekanslern en remissinstans som anlitas flitigt av Regerings-
kansliet. Under året besvarades 121 remisser.  

Justitiekanslern har under 2016 företrätt Sverige vid två möten i London beträf-
fande de internationella oljeskadefonderna. 

#Utveckling av organisation och arbetsformer 

Arbetet med att utveckla arbetsformer och rutiner har fortsatt under året. Det över-
gripande syftet är att skapa ett ännu bättre arbetsklimat samt att ytterligare effekti-
visera och kvalitetssäkra verksamheten. Resultatet av årets arbetsmiljöenkät och 
det som framkom på verksamhetsplaneringsdagar i oktober visar att detta arbete 
ger önskat resultat.  

Regeringen beslutade den 17 mars 2016, efter förslag från Justitiekanslern, änd-
ringar i myndighetens instruktion. Ändringarna innebär bl.a. att beslutanderätten 
under vissa förutsättningar kan delegeras till föredragande på myndigheten. 

Under mars månad lanserade Justitiekanslern en ny hemsida. 

Genom Budgetpropositionen för 2017 har Justitiekanslern fått en ramhöjning av 
anslaget med 7 mnkr. Det övergripande syftet med dessa medel är att ge Justitie-
kanslern möjlighet att utöka sin extraordinära tillsyn främst ifråga om polisen, sä-
kerhetspolisen och kriminalvården. Sedan hösten 2016 pågår ett arbete inom myn-
digheten med att ta fram former för hur detta tillsynsuppdrag bäst ska bedrivas 
och hur det ska organiseras. Frågan behandlas också vid kontakter med berörda 
myndigheter. 

Arbetet med utveckling och effektivisering fortsätter. 