#Generaldirektören har ordet

Konsumenter har ofta en snårig stig att vandra på. Aggressiv telefon försäljning, 
farliga produkter, vilseledande marknadsföring och konsumtionens negativa 
effekter på miljön är exempel på utmaningar som konsumenter ställs inför varje 
dag. Därför känns det bra att kunna konstatera att vårt arbete under 2017 har 
gjort stigen lite mer framkomlig. Vi har dessutom fått fler uppdrag och haft 
möjlighet att växa, vilket har gjort att vi har kunnat utföra mer arbete som  
hjälper konsumenterna.

Vi märker också att behovet 
av vårt stöd och våra insatser 
växer. Antalet personer som 
kontaktade upplysnings­
tjänsten Hallå konsument 
fortsatte att öka under året. 
Antalet anmälningar till 
Konsument verket likaså. 
Vi ser även att besöken till 
våra webb platser blir fler. Det är glädjande att 
personer som behöver vårt stöd hittar till oss.

2017 har varit ett mycket händelserikt år med 
såväl kända som nya utmaningar. Innovativa 
marknadsföringsmetoder och försäljningskanaler 
i digitaliser ingens spår fortsätter att utmana vårt 
tillsynsarbete och vi har under året drivit projekt 
för att säkerställa att vi skaffar oss de kunskaper 
och den teknik som behövs för att bevaka den 
alltmer individualiserade, dolda och flyktiga 
marknadsföringen. 

Vi har drivit ett antal domstolsprocesser, till 
största delen med stor framgång. Särskilt nöjda 
är vi över att kammarrätten gav oss klarteck­
en till att åter varna konsumenter för oseriösa 
företagare med den så kallade varningslistan. Att 
vi på ett enkelt sätt kan sprida information om 
oseriösa företag som vållar många konsumenter 
skada kan göra stor skillnad. Dock förlorade vi 
det principiellt mycket viktiga målet i Högsta 
förvaltningsdomstolen om vilka krav som kan 
ställas på en kreditprövning. Domen är vägledan­
de och vi befarar att den kommer att bidra till att 
antalet konsumenter som får problem med höga 
konsumtionsskulder ökar. 

Påstridiga och oseriösa telefonförsäljare 
fortsätter att orsaka många konsumenter både 
olägenheter och skada, vilket har föranlett olika 
insatser under året. Flera domstolsprocesser har 
handlat om detta, till största delen med resultat 
som gynnar konsumenterna. 

Under våren fick vi det nya och spännande 
uppdraget att bygga ett forum för miljösmart 
konsumtion. Arbetet innebär bred samverkan 
med nästan alla andra aktörer i samhället och 
skiljer sig på flera sätt från våra övriga uppdrag. 
Det ger oss särskild anledning att tänka nytt och 
pröva nya vägar, vilket kräver både mod och 
stort uppdragsfokus. Vårt nyinrättade sekretariat 
arbetar för högtryck och en första webbplatsver­
sion för forumet lanserades under slutet av året. 

Vi har ökat ambitionerna när det gäller 
kvinnors och mäns olika förutsättningar som 
konsumenter. All statistik vi tar fram bryts ner 
på kön för att vi ska kunna identifiera eventuella 
olikheter och områden där insatser behövs. Vi 
arbetar också med genusaspekter i vår kommuni­
kation och vårt bemötande.

Vi är även i år glada och tacksamma över att 
vara den myndighet som har högst anseende hos 
allmänheten i Kantar Sifos årliga mätning. Att 
andra har högt förtroende för oss är inte bara 
roligt utan hjälper oss också att nå ut med våra 
insatser. 

Detta är ett axplock av vårt arbete under 2017. 
Årsredovisningen innehåller den samlade bilden 
över verksamhetsåret. Under 2017 gick vi över 
till en ny verksamhets­ och målstruktur. Årsre­
dovisningen är indelad i enlighet med den nya 
strukturen.


#INlEDNING

#Verksamhetsstyrning och resursfördelning

Med utgångspunkt i det konsumentpolitiska målet har Konsumentverket 
formulerat en vision – ”Ett samhälle med medvetna och säkra konsumenter”.
Visionen beskriver vår långsiktiga strävan att medborgarna ska ha förut sättningar 
att konsumera hållbart, såväl miljömässigt som socialt och ekonomiskt. Alla ska 
kunna göra medvetna val och inte råka illa ut när de köper varor och tjänster. 
Utifrån visionen har en verksamhetslogik utarbetats, se nedan.

Konsumentverkets uppdrag, som inom ramen 
för den europeiska gemenskapen även innefattar 
ECC Sverige, framgår av bilaga till årsredovis­
ningen. Utöver förordningar, regleringsbrev och 
särskilda uppdrag, är bland annat regeringens 
strategi för hållbar konsumtion och strategin 
för att motverka överskuldsättning viktiga att 
förhålla sig till.

#Vår verksamhetsstruktur

Från 2017 har en ny verksamhetsstruktur införts 
vilket medför att jämförelser bakåt i tiden inte 
kan göras fullt ut. Avsikten är att strukturen ska 
behållas över tid. 

Verksamhetsområdena är den administrativa 
indelning som, så långt det är möjligt, samlar 
verksamhet mot primära målgrupper – konsu­
menter och företag. Dessutom finns kunskaps­
byggande som ett eget verksamhetsområde. 

Inom varje verksamhetsområde finns ett antal 
resultatområden som redovisas både i text och 
ekonomiskt i årsredovisningen. Indelningen i 
resultat områden bygger på det som är mest funk­
tionellt för respektive verksamhetsområde. Varje 
resultatområde består av ett antal aktiviteter. Som 
en del av Konsumentverkets verksamhetsstruktur 
finns också stödjande och verksamhetsstyrande 
delar. Dessa samlas under begreppet Styrning, 
stöd och verksgemensamt.

#Verksamhetsstyrning 

#Verksamhetslogik

En gemensam verksamhetslogik för Konsument­
verket har införts 2017 men arbetet med att 
utveckla indikatorer, arbetssätt, uppföljning  
med mera pågår 2017­2018. 

Effektmål finns fastställda för respektive verk­
sam hets område och anger vilka effekter i 
samhället vi vill uppnå med verksamheten. 

Inom varje verksamhetsområde finns ett antal 
resultatmål. Resultatmålen är fristående från 
resultatområdena. Ett resultatmål kan ha koppling 
till mer än ett resultatområde och på samma sätt 
kan ett resultatområde koppla mot fler än ett 
resultatmål.

Resultatmålen verifieras genom indikatorer och 
visar sammantaget hur Konsumentverkets verk­
samhet bidrar till att nå effektmålen. En övergri­
pande analys av uppnådda effekter görs också i 
årsredovisningen.

#Prestationer och prestationstyper

Enligt den terminologi som används av Ekono­
mistyrningsverket (ESV) i sin handledning för 
myndigheternas resultatredovisning består verk­
samhetens resultat av vad som har kommit ut 
från verksamheten (prestationerna) och vad dessa 
prestationer i sin tur har bidragit till (effekterna). 
Med resultat avses alltså både prestationer och 
effekter. I Konsumentverkets verksamhetslogik 
följs verksamhetens resultat upp med hjälp av 
indikatorer, se även under avsnittet Verksam­
hetslogik. 

För att i årsredovisningen beskriva verksam­
hetens prestationer så som gällande regelverk 
(Förordning (2000:605) om års redovisning och 
budgetunderlag) beskriver har Konsument verket 
valt ut ett antal prestationer som, förutom att 
beskrivas i termer av kostnad, även lämpar sig 
att beskriva i termer av volym. Dessa benämner 
vi i årsredovisningen som prestationer. Det som 
i övrigt kommer ut från verksamheten, och som 
alltså också är prestationer i ESV:s terminologi, 
har vi grupperat ihop till så kallade prestations­
typer. Enligt ESV är en prestationstyp en mindre 
grupp prestationer som har något gemensamt. I 
hög utsträckning har prestations typerna skapats 
utifrån verksamhetsstrukturen.  
I årsredovisningen presenteras dessa prestations­
typer i termer av total kostnad för prestations­
typen samt beskrivning i text. 

#Verksamhetsplanering på kort och lång sikt

Under 2017 har vi arbetat med att utveckla vår 
strategiska planering till att också omfatta ett 
mer långsiktigt perspektiv som integreras med 
den löpande, årsvisa verksamhetsplaneringen.  
Konsumentverkets utvecklingsarbete på kort 
och längre sikt ska ta utgångspunkt i och sättas i 
relation till de uppdrag vi har samt till de resultat 
vi vill uppnå för att identifiera vad vi behöver 
utveckla sett till verksamhet och förmåga. 

Arbetet har resulterat i att vi har ett avsnitt 
under respektive verksamhetsområde i vår 
verksamhetsplan som har ett mer långsiktigt 
perspektiv samt identifierat ett antal områden 
där större insatser behöver genomföras under en 
treårsperiod. 

#Vårt arbete kring inriktning/prioriteringar 

I maj året innan ett nytt verksamhetsår, genomför 
vi ett genomgripande arbete för att identifiera 
vad vi under det kommande året och även i ett 
längre perspektiv behöver kraftsamla resurser 
kring vad avser utvalda konsumentproblem 
eller målgrupper. I ett kunskapsbyggande syfte 
presenteras ett antal underlag inför och under 
våra verksdagar där alla medarbetare deltar. 
Då sker även enhetsöverskridande gruppar­
beten där ett antal möjliga områden och/eller 
målgrupper kommer fram. Arbetet tas sedan 
vidare via chefskollegiet för prioritering och vår 
inriktning beslutas sedan av ledningsgruppen. 
Konsumentverkets treåriga temasatsningar är en 
del av vårt strategiska inriktningsbeslut liksom 
vårt långsiktiga fokus Digitalisering. Dessa delar 
redovisas i kapitlet Tvärgående perspektiv.