#Inledning

Polisutbildning till Borås är ett gott exempel på hur framgångsrika vi blir när vi samverkar. Som ny rektor vid Högskolan 
i Borås vill jag fortsätta det goda samarbetet med staden och näringslivet. Vi kan inte förändra själva, men tillsammans 
blir utvecklingskraften så mycket starkare. 2018 var ett bra år för Högskolan i Borås. Jag har inte själv varit delaktig i 
allt det som hänt, men det var det profilerade lärosätet med höga ambitioner som fick mig att vilja bli rektor här. Jag ser 
fram emot att tillsammans med medarbetare, studenter och omvärld fortsätta den framgångsrika resa som påbörjats. Låt 
oss hitta fler liknande samverkansprojekt.

Att samskapa är ett av mina honnörsord som jag vill ska 
prägla högskolans verksamhet framöver. Vi inom akademin 
kan av vissa anses som en ganska trög organisation där före-
tagsvärlden är mer snabbfotad. Vi måste trots våra skillnader 
hitta vägarna till samarbete. Jag vill att vi ska säga: ”Vad kan 
vi göra för er?”. För det är när vi slår oss samman, inom områ-
den som engagerar, som vi verkligen kan förändra.

Inom hållbar utveckling särskiljer sig Högskolan i Borås 
från många andra. Vi är i dag ett av de bästa lärosätena i lan-
det inom området. En viktig utgångspunkt till positionen har 
varit att titta på hållbar utveckling utifrån ett helhetsperspek-
tiv. Hållbar utveckling har integrerats i utbildning, forskning, 
samverkan och på campus. 

Vår forskning inom hållbar utveckling är en framgångs- 
faktor. Det tar sig i uttryck i vår science park och att hög-
skolan under våren fick besked om att vi tilldelats regerings-
uppdraget att etablera en plattform för hållbart mode och 
hållbara textilier. Plattformen ska bidra till att göra Sverige 
till ett föregångsland och att ställa om den textila industrin 
mot en cirkulär affärsmodell och cirkulära flöden till gagn 
för miljöförbättringar men också för att skydda människors 
hälsa. Forskning visar tydligt konsekvenserna av miljö- 
påfrestning och tiden börjar bli knapp. Vårt jordklot kan inte 
vänta och vi måste göra en radikal omställning för att bromsa 
klimatförändringarna. Även här kan inte en part göra skillnad 
utan vi måste samarbeta och akademin måste ta större plats i 
klimatfrågan. Vi har en viktig roll att spela i arbetet med att 
nå de globala målen. 

Resursåtervinning är ett annat profilområde där hög-
skolan utmärkt sig nationellt och 2018 väckte projektet 
”Ways2Taste” stor uppmärksamhet. Projektet går ut på 
att odla svamp på matavfall som annars skulle slängas. Nu 
används skräpet istället till att genom svampen ta fram 
bioplast, etanol och mat. 

Det är i dag känt att Högskolan i Borås har ambitioner 
att bli universitet. Egentligen är detta en fråga för hela 
Västsverige, eftersom regionen är underförsörjd på forsk-
ningsmedel i jämförelse med andra regioner, exempelvis 
Stockholm. Även här handlar det om att ta till vara på den 
utvecklingskraft som finns och samskapa med näringsliv och 
offentlighet verksamhet. 

Digitalisering har under 2018 blivit ett styrkeområde för 
Högskolan i Borås. Vi forskar på olika sätt inom området, 
precis som många andra lärosäten i Västsverige. Men för att 
bli bäst behöver allt det vi gör, både av akademi och praktiker, 
samordnas. Just detta pekar utredaren på i den rapport som 
högskolan var en av initiativtagarna till och vars resultat pre-
senterades under hösten. En nationell samordning av framtida 
kunskapsbildning inom området skulle vara gynnsamt för 
Sverige som nation.

Samverkansskicklighet, öppen vetenskap liksom styr- och 
resurstilldelningsutredningen är sådant som diskuterats natio-
nellt i sektorn under det gångna året. Vi får se hur utfallet 
kommer att bli. En grundbult i ett nytt system är ett samlat 
anslag till utbildning och forskning. Det är en viktig marke-
ring som visar att utbildning och forskning hänger ihop, det 
ena förutsätter det andra. 

En av högskolans främsta framgångar under 2018 var som 
sagt beskedet om att få ge polisutbildning. I somras fattade 
regeringen beslut och därefter har arbetet varit intensivt för 
att förbereda inför starten och invigning av Västsveriges första 
polisutbildning i januari 2019. 

Under 2018 märktes tydligt effekterna av den goda 
konjunkturen och den, särskilt i Västsverige, mycket goda 
arbetsmarknaden. Trots ett fortsatt stabilt söktryck nåddes 
inte det takbelopp vi tilldelats av regeringen, vilket gav ett 
mindre anslagssparande.  

Avslutningsvis vill jag rikta ett stort tack till alla med-
arbetare, studenter men också alla våra vänner som stödjer 
högskolan. Utan er hade vi inte lyckats så bra – tillsammans 
kan vi göra skillnad.


#STUDENTERNA HAR ORDET

År 2018 kännetecknas som ett år präglat av stora frågeställ-
ningar och diskussioner inför framtiden. I en samtid där 
högkonjunktur rådet finns det en bred och efterfrågande 
arbetsmarknad som möjliggör för studenterna att lätt få 
arbete. Ett utgångläge vilket medför att högre utbildning så 
väl som engagemang inom studentkåren inte alltid är det 
mest attraktiva alternativet. Genom strategiska rekryterings-
kampanjer arbetar högskolan för ökat intag och fler studenter 
samtidigt som de expanderar inom andra områden. 

Ansökan om att få bedriva polisutbildningen har funnits 
på agendan under en längre tid. 2018 går till historien som 
det år där drömmen förverkligades. Arbetet med att ansöka 
och implementera polisutbildningen har varit omfattande 
och studenternas inflytande har varit inkluderat från start. 
I en tidspressad situation där beslut och arbete fortlöpt i ett 
högt tempo har däremot samråd i viss mån blivit lidande. 
Studentkåren ser fram emot att följa det fortsatta arbetet och 
tar med glädje och stort intresse del av de utmaningar som 
tillkommer med en ny grupp studerande vid campus. 

Expandering av verksamheten syftar till att Högskolan 
i Borås är ett lärosäte med framåtsträvan, vilket även syns 
genom det arbete som bedrivs för att utveckla den nuvarande 
verksamheten. Därför har en viktig aktivitet under året varit 
projektet med att digitalisera salstentamen. Studentinflytande 
i styr- och arbetsgrupper har bidragit till att studentkåren fört 
fram åsikterna kring att studenternas tillgång till egna datorer 
inte ska vara avgörande för deras möjlighet att examineras. 
Högskolan är, som alltid, lyhörd gällande studenternas åsikter 
vilket mynnat ut i en situation där alla studenters olika förut-
sättningar tillgodoses. 

Genom aktivt deltagande i interna såväl som externa 
utvärderingar har studentkåren haft god möjlighet till att 
påverka kvalitetsarbetet inom högskolans utbildningar. 
Under Universitetskanslersämbetets nationella utvärdering 
av svenska lärosätens kvalitetssäkringsarbete var Högskolan 
i Borås en av de första kandidaterna. Utav de personer som 
deltog i utvärderingen var 12 stycken studenter. Samtliga 
granskningar har bidragit till ett utvecklingsarbete som 
medfört tydlighet och förbättringar vilket medfört en bättre 
situation för studenter vid lärosätet. 

I tider av förändring har det blivit dags för högskolan att 
byta rektor och studentkåren har under året varit delaktiga i 
arbetet med att hitta den rätta kandidaten. Under processen 
har det varit av stor vikt för studenterna att den person som 
kommer axla uppdraget ser till, och arbetar för, de stude-
rande. Processen avslutades i ett hörande med tio student- 
representanter närvarande. Studentkåren tillstyrkte förslaget 
och ser fram emot att samarbeta med en ny frontperson. 

Vi vill tacka Björn Brorström för ett gott samarbete och 
belysa hans förmåga att lyssna, värdera och ta emot våra åsik-
ter på ett sådant sätt att vi alltid känt oss som en jämlik part i 
samtalet. Detta är något som vi förstått inte alltid är självklart 
i högskolevärlden och är glada över den relation mellan stu-
dentkår och lärosäte som Björn hjälpt till att skapa. 

För att lyfta något som påverkade oss under året som inte 
högskolan eller studentkåren kan råda över, är bristen på plat-
ser i den verksamhetsförlagda utbildningen (VFU) för sjuk-
sköterskor. 2018 inleddes med att flera studenter inte skulle få 
återuppta sina studier då det saknades platser i närområdet. 
Slutligen lyckades det lösas med platser i Ängelholm som ett 
exempel. Det hjälper således inte att endast ålägga lärosätena 
att utbilda fler sjuksköterskor om det inte medför att vården 
också ges uppdraget och förutsättningarna att ställa fler VFU-
platser till lärosätenas förfogande.

Det råder ingen tvekan om att studenters tankar 
och idéer är efterfrågade och uppskattade av högskolan. 
Studentinflytande är en rättighet men kan i vissa tillfällen 
upplevas som skyldighet. I en situation då högskolan 
utvecklas och expanderar ställs det högre krav på student- 
representation vilket för studentkåren under 2018 resulterat 
i hög arbetsbelastning. Studentkårens fokus på utbildnings-
bevakning och studentinflytande vid Högskolan i Borås 
har därmed resursmässigt konkurrerat med organisationens 
utvecklingsarbete och medlemsrekrytering. Ett läge som 
medfört nedåtgående engagemang och medlemsanslutning 
inom studentkårens organisation. Behovet av ökad synlighet 
och tydligare kommunikation kring studentkårens arbete 
har diskuterats och att vända denna negativa trend blir en 
stor fråga att hantera framöver. Bristande engagemang är en 
svårighet och fastän representationen under året varit hög 
kommer fokus framöver vara att främja inflytande. 

Trots de utmaningar som funnits blickar vi framåt. 2018 
avslutades på bästa möjliga sätt då högskolans styrelse i 
december beslutade att Studentkåren i Borås får ställning som 
studentkår vid Högskolan i Borås i ytterligare tre år. Det är 
med stor glädje som vi ser fram emot att få fortsätta samar-
beta och att tillsammans med högskolan skapa Sveriges bästa 
högskola i Sveriges bästa studentstad. 