#GD har ordet

Det gånga året har varit händelserikt på många sätt. Som-
maren och hösten har präglats av flera allvarliga sjukdoms-
utbrott. De diagnostiska och epidemiologiska utredningarna 
har varit omfattande. Även om det inte rör sig om stora 
provinflöden så har vår krisorganisation varit aktiverad ett 
flertal gånger. De djurkroppar och prover som kommit in har 
oftast behövt undersökas långt utanför ordinarie arbetstider. 
Detta är en självklarhet då det handlar om liv och hälsa, och 
då betydande ekonomiska värden för individer och företag 
står på spel. 

Under året utsåg regeringen Ann Lindberg till professor 
och ny statsepizootolog vid SVA. Rollen är betydelsefull för 
SVA:s beredskap och sjukdomsövervakning, och ett viktigt 
stöd för mig som generaldirektör. Bara några dagar efter 
Ann Lindbergs tillträde diagnosticerades det första fallet av 
mjältbrand vid Omberg. 

Under året fick SVA det glädjande beskedet om en dona-
tion på en miljon kronor. Pengarna kommer från en lantbru-
karfamilj som testamenterat beloppet till SVA för forskning 
om juverinflammationer. Att juverhälsan har en avgörande 
betydelse för både den generella djurhälsan och för mjölkens 
kvalitet är välkänt. Det är därför extra hedrande att SVA får 
detta erkännande för vår mångåriga och starka forskning 
inom området. Min ambition är att vi på bästa sätt ska leva 
upp till det förtroende denna donation innebär. 

Att forskningen kring fågelinfluensan på SVA är av hög 
internationell klass fick vi kvitto på i höstas, inte bara vid 
sjukdomsbekämpningen, utan också genom att våra forskare 
finns med på en nyckelpublikation om hur smittan sprids 
globalt. Forskning är till sin natur gräns överskridande, 
vilket gör att den ofta har relevans både där den utförs och i 
internationella sammanhang. 

Samarbetet med myndigheter och andra är både stimu-
lerande och nödvändigt för SVA. Under året har vi fortsatt 
vårt strategiska arbete med att bli en av Sveriges modernaste 
myndigheter och ett av Europas främsta veterinärinstitut. 
SVA:s insynsråd har i samverkan med Post- och telestyrelsen 
genomfört en workshop om vad det innebär att vara en 
modern myndighet. 

Tillsammans med företrädare för Livsmedelsverket, 
Lantmäteriet, olika privata företag, fackliga företrädare och 
studenter har vi på samma sätt diskuterat begreppet modern 
arbetsgivare. I det avslutande arbetet kommer begreppet 
modern expert stå i fokus. Allt detta som en del i att möta 
framtida utmaningar och bättre leva upp till visionen om 
friska djur – trygga människor.  

En ny omständighet är att antalet utlämningsärenden 
ökat kraftigt de senaste två åren. Detta i en tid då vi minskat 
personalstyrkan. För att långsiktigt kunna fortsätta att ge en 
god service har vi under hösten förändrat hur vår registratur 
arbetar. Även detta är ett exempel på vårt strategiska arbete 
för att bli en av landets modernaste myndigheter.

Under 2016 har SVA, med stöd av medel från SMHI, 
tagit fram en handlingsplan för vårt framtida arbete i ett 
förändrat klimat. Arbetet har varit utvecklande och visar på 
områden där vi måste värna och stärka vår kompetens. I ett 
nästa steg hoppas vi kunna få fortsatt stöd för att ta fram nya 
verktyg.

Ekonomiskt redovisar SVA ett överskott för 2016, mycket 
tack vare ett omfattande förändringsarbete där vi med 
stöd av vår strategi arbetat med anpassningar och effekti-
viseringar inom hela myndigheten. Viktiga och bidragande 
orsaker är även att SVA haft framgång i ansökningar om nya 
forskningsanslag och i att attrahera nya samarbetspartners. 
Numera arbetar vi exempelvis nära Uppsala Universitet 
kring driften av vårt på många sätt unika djurhus. Arbetet 
med nyrekryteringar till följd av pensionsavgångar har varit 
omfattande och kommer att fortsätta under 2017.

Jag gör bedömningen att SVA, med utgångspunkt från 
instruktion, regleringsbrev och övrigt relevant regelverk 
fullgjort det uppdrag regeringen ålagt SVA för verksamhets-
året 2016.


#Friska djur – trygga människor

SVA är en beredskapsmyndighet och ska bistå myndigheter 
och enskilda med veterinärmedicinskt expertkunnande. 
I uppdraget ingår att övervaka och utveckla kunskap om 
allvarliga djursjukdomar, sjukdomar som kan smitta mellan 
djur och människor (zoonoser) och farliga substanser. För att 
göra det verkar SVA inom områdena sjukdomsövervakning 
och beredskap, diagnostik och analysverksamhet, kunskaps-
kommunikation samt forskning och utveckling. 

SVA:s verksamhetsvision är att bidra till ett gott  
hälsoläge bland djuren för att göra människor trygga: Friska 
djur – trygga människor. 

Den strategiska intentionen är att SVA ska vara ett av 
Europas främsta veterinärinstitut och en av Sveriges moder-
naste myndigheter. Verksamheten ska bedrivas effektivt och 
ändamålsenligt, i tät samverkan med andra myndigheter och 
parter. 

Beredskapsuppdraget är en angelägenhet för alla vid SVA. 
Sjukdomsövervakningen gör att SVA kan ligga steget före. 
Verktygen utvecklas vid SVA:s laboratorier och i olika forsk-
ningsprojekt. SVA delar sina kunskaper med omvärlden, 
både nationellt och internationellt. 

En effektiv beredskap kräver bra och kostnadseffektiv 
sjukdomsövervakning och ett sjukdomsförebyggande arbete 
som tar i beaktan effekter av förväntade klimatförändringar, 
förändringar hos smittämnen och de risker för smittsprid-
ning som följer av globaliseringen, där människor, djur och 
livsmedel i stor omfattning förflyttas mellan länder och 
världsdelar. 

Resultatredovisningen presenterar SVA:s verksamhets-
mässiga resultat för 2016. Redovisningen baseras på SVA:s 
uppdrag i förordningen med instruktion för Statens veteri-
närmedicinska anstalt (SFS 2009:1394, med ändringar  
SFS 2014:868), riksdagens beslut om Statens veterinärme-
dicinska anstalts verksamhet för budgetåret 2016 och reger-
ingsbeslut om regleringsbrev för Statens veterinärmedicin-
ska anstalt 2016 (N2015/08973/SUN, N2015/08902/KLS 
(delvis)), andra särskilda regeringsuppdrag som tilldelats 
SVA för 2016  och SVA:s verksamhetsplanering för 2016.

Bedömningen är att SVA i allt väsentligt fullgjort sitt upp-
drag på ett säkert och ändamålsenligt sätt, enligt  
instruktion, regleringsbrev, myndighetsförordning och egna 
verksamhetsmål. Dagssituationen är att Sverige har ett gott 
djurhälsoläge. Inga allvarliga djursjukdomar förekommer 
permanent. Många av de smittämnen som är vanliga i andra 
länder förekommer inte alls, eller i mycket begränsad omfatt-
ning. 

Arbetet har drivits i samverkan med många olika parter 
och resulterat i ny kunskap och nya metoder som främjar 
SVA:s förmåga att klara sina samhällsuppdrag på ett säkert 
och kostnadseffektivt sätt. 