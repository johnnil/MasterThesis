#Tillsyn ger resultat

Jag kan se tillbaka på ett händelserikt år för 
Konkurrensverket. Vi har arbetat med 
mycket som uppmärksammats i media och 
även med frågor som inte direkt synts utåt, 
men som gjort att vi effektivare har kunnat 
utföra vårt uppdrag. 

Dan Sjöblom, som lett Konkurrensverket 
i närmare åtta år, övergick till annan 
verksamhet 1 februari 2017. År 2016, som 
denna årsredovisning avser, stod Dan 
Sjöblom vid rodret.

Internt har vi under året fortsatt arbeta 
med värdegrundsfrågor och vad rollen som 
statstjänsteman innebär. Detta för att 
fortsatt vara en bra arbetsplats och för att 
uppfylla vårt uppdrag på bästa sätt. För att 
öka säkerheten och effektiviten har vi gjort 
en fördjupad analys av våra IT-system. 
Löneadministration fördes över till Statens 
servicecenter 2015 och under hösten 2016 
har vi arbetat för att från januari 2017 även 
överföra ekonomihanteringen dit.

På upphandlingssidan har vi under året 
tagit fram en tillsynsplan som ska tydliggöra 
hur vi arbetar. I början av 2017 publicerar 
vi tillsynsrapporter för upphandlings-  
respektive konkurrensområdet. Avsikten 
med vårt tillsynsarbete är att få fler att göra 
rätt. Det har visat sig, enligt en undersök-
ning som vi presenterade under året, att 
flertalet myndigheter som blivit föremål för 
tillsyn har förbättrat sig. Nio av tio upp-
handlande myndigheter har ändrat i sin 
organisation eller infört interna regler för 
att kunna göra rätt. Vi strävar efter att vår 
upphandlingstillsyn ska göra skillnad i ett 
bredare perspektiv. Därför prioriterar vi 
också ärenden där det finns ett behov av 
vägledning i en rättsfråga eller visst typ av 
inköp. Frågor som klarlagts har varit om till 
exempel Akademiska Hus överhuvudtaget 
är skyldigt att tillämpa lagen om offentlig 
upphandling. Att det är så är nu slutligt 
fastställt genom ett viktigt prejudikat från 

När företag slås samman kan det leda till 
att de får alltför stor marknadsmakt vilket 
kan påverka konkurrensen negativt. För  
att undvika att så sker, har vi under året 
gjort flera så kallade fördjupade undersök-
ningar och i några fall till och med tagit 
ärendet till domstol för att få företags- 
förvärven stoppade. 

Exempelvis ville Kronfågel, den största 
aktören på marknaden för produktion och 
försäljning av kycklingprodukter för kon- 
sumtionsändamål i Sverige, köpa konkur-
renten Lagerberg. Efter att vi tog ärendet 
till domstol valde parterna att inte fullfölja 
affären. När Blocket ville köpa bostads- 
förmedlingstjänsten Hemnet, drogs affären 
tillbaka samma dag som vi meddelade att vi 
avsåg att lämna in stämningsansökan till 
domstol. Ett annat ärende som vi tog till 
domstol var sammanslagningen av Logstor 
och Powerpipe, som båda är verksamma  
på fjärrvärmerörsmarknaden. I detta fall 
gjorde domstolarna dock en annan bedöm-
ning än Konkurrensverket och förbjöd  
inte förvärvet.

Vi har under året också drivit flera 
domstolsprocesser som rör överträdelser  
av konkurrensreglerna, exempelvis mot 
Telia och Gothnet och mot Swedish Match. 
Målet mot Telia och Gothnet rör Göteborg 
stads upphandling av datakommunikations-
tjänster, där företagen samordnade sig 
kring att Telia Sverige inte skulle lämna 
anbud trots att företagen är konkurrenter.  
I december kom domen där Patent- och 
marknadsdomstolen biföll vår talan och 
bötfällde Telia och Gothnet för otillåten 
anbudssamordning, med sammanlagt  
16 miljoner kronor. I Swedish Match- 
ärendet biföll Patent- och marknadsdomsto-
len Konkurrensverkets talan. Konkurrens-
verket ansåg att bolaget begränsade kon- 
kurrensen genom att ställa upp krav som 
medförde att konkurrerande snustillverkare 
missgynnades avseende exponering av pris-  
och varumärkesinformation i butikerna.  
Då konkurrensen sätts ur spel leder det till 
sämre villkor för konsumenterna. 

Utöver egna redogörelser och rapporter 
som belyser aktuella frågeställningar inom 
upphandlings- och konkurrensområdet, 
söker vi ständigt ny kunskap. Vi beviljar 
anslag för uppdrags- och bidragsforskning 
samt delar varje år ut pris till vinnande 
studenter i en tävling om de bästa upp- 
satserna. 

Konkurrensverket har noga följt  
utredningen ”En utökad beslutanderätt för 
Konkurrensverket”. Vi välkomnar utreda-
rens förslag, att i likhet med de flesta 
medlemsstater inom EU, få egen beslutande- 
rätt i fråga om konkurrensskadeavgift och 
förbud mot företagskoncentrationer.  
Det skulle innebära minskad belastning  
på domstolarna, ökad effektivitet, kortare 
hanteringstider och minskade kostnader  
för att snabbare komma till rätta med 
konkurrenssnedvridningar.


#Vårt uppdrag  

Konkurrensverket är förvaltningsmyndighet 
för konkurrensfrågor och tillsynsmyndighet 
för den offentliga upphandlingen. Vår upp- 
gift är att arbeta för en effektiv konkurrens 
i privat och offentlig verksamhet till nytta 
för konsumenterna. Vi arbetar också för en 
effektiv offentlig upphandling till nytta för 
det allmänna och marknadens aktörer. Vår 
vision är ”Välfärd genom väl fungerande 
marknader”.

Vårt långsiktiga uppdrag framgår av 
instruktionen och årliga återrapporterings-
krav i regleringsbrevet. I Konkurrensverkets 
uppdrag ingår att bedriva tillsyn inom 
konkurrens- och upphandlingsområdet. 
Dessutom arbetar vi med forskningsfrågor 
och har ett omfattande internationellt 
samarbete inom verksamhetens områden. 
Vi sprider information och ökar kunskapen 
om upphandling och konkurrens. 

I enlighet med regleringsbrevet för 2016 
har vi under året arbetat med:

* lagtillämpning och tillsyn

* förbättringsåtgärder

* kunskap

* forskning

* internationellt arbete

* samverkan.

På konkurrensområdet har arbetet varit 
inriktat på lagtillämpning och tillsyn där 
Konkurrensverket främst ska fullgöra 
uppgifter som följer av konkurrenslagen 
(2008:579) och artiklarna 101 och 102 i 
fördraget om Europeiska unionens funk-
tionssätt (FEUF). Fortsatt fokus har legat på 
kartellbekämpning, granskning av företags-
koncentrationer och ingripande mot aktörer 
avseende missbruk av dominerande 
ställning. Konkurrensverket har under året 
även lagt vikt vid information och uppfölj-
ning relaterat till konkurrensbegränsande 
offentlig säljverksamhet.

Inom upphandlingsområdet har tillsyns- 
verksamheten varit fortsatt prioriterad med 
inriktning på otillåtna direktupphandlingar. 
En stor del av arbetet har lagts på upphand-
lingsskadeavgift samt åtgärder för att öka 
förutsättningarna för små och medelstora 
företag att delta i offentliga upphandlingar. 
Konkurrensverket har under året aktivt 
arbetat med tillsyn enligt upphandlingsreg-
lerna vilket resulterat i flera tillsynsbeslut. 

Utöver vårt fokus på att bedriva och 
utveckla tillsynsverksamheten i enlighet 
med målen, har vi även valt specifika 
områden som berör flera avdelningar för 
särskilda satsningar under året. Till dessa 
områden hör bland annat delningsekonomi, 
digital kommunikation och marknadens 
demografiska utmaningar. IT-forensisk 
utveckling och strategiska utbildningssats-
ningar har också legat i fokus.

I samverkan med Upphandlingsmyndig-
heten har Konkurrensverket belyst upp-
handlingens strategiska betydelse för 
offentlig verksamhet och framhållit vikten 
av att motverka korruption. Vi har arbetat 
för att främja innovationsvänlig upphand-
ling och för att i förlängningen bidra till att 
uppnå målen om en långsiktigt hållbar 
utveckling.  

I syfte att bidra till ökade kunskaper 
inom konkurrens- och upphandlingsområdet 
har Konkurrensverket även ett upparbetat 
samarbete med fristående forskare inom 
juridik och ekonomi.  

Årsredovisningens disposition utgår från 
Konkurrensverkets huvudsakliga verksam-
hetsområden: konkurrens- respektive 
offentlig upphandlingstillsyn. Inledningsvis 
redogör vi för ett urval ärenden under året. 
Därefter följer separata avsnitt om kommu-
nikation och kunskap, forskning, internatio-
nellt arbete, medarbetare och organisation 
samt fakta och finansiell redovisning.