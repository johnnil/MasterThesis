#GD har ordet 

Sommaren 2018 gick till historien som en av de torraste någonsin. Skogsbränder rasade över hela Sverige och 
Fortifikationsverket hamnade i blickfånget när 3700 hektar på Älvdalens skjutfält brann. Intervjuer genomförs 
inför brandbevakningen som under månader krävde stora materiella och personella resurser. 

#Ökad takt under 2018 

Året präglas av högt tempo och förberedelser 
inför ytterligare ökning under 2019. Försvars-
sektorns omställning till nytt säkerhetsläge leder 
till de högsta investeringarna på många år, 
intensiv byggverksamhet, fler strategiska förvärv 
och större efterfrågan på fortifikatorisk 
kompetens. Vårt arbete med totalförsvaret har 
under året fått en god start och blir framöver en 
central del i vår utveckling. Några av årets 
höjdpunkter är första spadtaget för den nya 
garnisonen på Gotland och slutförandet av om- 
och tillbyggnationer på Skaraborgs flygflottilj i 
Såtenäs.  

Fortifikationsverkets utveckling fortsätter på 
inslagen väg mot ökad försvarsförmåga, 
strategiskt fastighetsägarskap och hållbar 
förvaltning. Stafettpinnen från min företrädare är 
tagen och växlingen blev flygande. Omvärlden 
förändras snabbt och gör vårt uppdrag  
utmanande. Vi behöver stärka oss på flera fronter 
för att leva upp till kundernas krav, inte minst när 
det gäller kompetensförsörjning då många av 
våra medarbetare närmar sig pension. 

För mig har högsta prioritet varit att lära känna 
medarbetare, verksamhet och kunder. Bilden 
som växer fram är att vi har en hel del att ta tag i, 
förbättra och genomföra. Mycket görs, men det 
finns mycket kvar att göra. Jag kan också 
konstatera att vi på många sätt kan vara stolta 
över vår verksamhet och att förutsättningarna 
finns för att lyfta oss till nästa nivå.  

#Mer effektiva 

Digitaliserad SUA-ansökan har lett till kortare 
handläggningstid och därmed förutsättning för 
tidigare start av investeringsprojekt. Strategiska 
fastighetsplaner i digital form gör det lättare att 
få full kontroll över vårt bestånd. Nytt arbetssätt 
med upphandlare tidigt in i planeringen av nya 
projekt har kortat ledtider för upphandling.  

#Mer hållbara 

Vi är fortsatt miljö- och kvalitetscertifierade och 
energieffektiviseringar har uppnåtts via metoder 
för smartare prioritering av identifierade 
åtgärder. Inom ramen för belysningsutmaningen 
fortsätter vi att konvertera konventionell 
belysning till LED. Vi minskar energianvändning 
och spar pengar samtidigt som belysningen 
förbättras. 

Fossila bränslen fasas ut enligt plan och under 
2018 har drygt 20 investeringsprojekt arbetat i 
linje med det svenska miljöklassningssystemet 
Miljöbyggnad. Fortsatt fokus på att avhjälpa 
PFAS-föroreningar har lett till värdefulla 
samarbeten med goda resultat, vilket är både 
lovande och nödvändigt inför 2019.   

#Mer nöjda 

Svarsfrekvensen på den årliga medarbetar-
undersökningen har ökat och medarbetarindex 
går upp för andra året i rad, vilket visar en positiv 
trend. Vi har rekryterat en utbildningsansvarig 
och satsar på intern och extern kompetens-
utveckling, bland annat i form av chefsutbildning 
i samverkan med Statens fastighetsverk. Som en 
viktig del i kompetensförsörjningen arbetar vi 
intensivt med rekrytering och introduktion av ny 
personal. 

#Mer beredda 

Sommarens torka och den stora skogsbranden på 
vår mark i Älvdalen har gett oss värdefulla 
erfarenheter och en skjuts i arbetet med vår 
krisberedskap som nu intensifieras. Säkerhet och 
sekretess är högt prioriterat och vi rustar oss 
inför kraven i den nya säkerhetsskyddslagen.  

Utan delaktiga och professionella medarbetare är 
inget av det jag nämnt möjligt. Jag är imponerad 
och tacksam över det engagemang jag möter.  

Det tillsammans med goda samarbeten med 
kunder, myndigheter och andra aktörer gör att 
jag med tillförsikt ser fram emot ett intensivt 
2019, då vi fortsatt och med ökat tempo ska bidra 
till försvarsförmåga, totalförsvar och 
samhällsberedskap. 

 
#Vårt uppdrag 

#Vår verksamhet 

Fortifikationsverket äger och förvaltar Sveriges fastigheter för försvarsändamål. Vårt huvuduppdrag är att 
leverera väl fungerande mark, anläggningar och lokaler för försvarssektorns behov och att utveckla den 
fortifikatoriska kompetensen för hela samhällets behov. På så sätt bidrar vi till landets försvarsförmåga och 
samhällsberedskap. 

Fortifikationsverket äger regementsbyggnader, kontor, träningsanläggningar, verkstäder, skjutbanor, 
hamnar, flygplatser, anläggningar under jord och den mark som Försvarsmakten övar på. Vi är cirka 640 
anställda och vårt fastighetsbestånd sträcker sig från Treriksröset i norr till Ystad i söder – vi finns där 
Försvarsmakten finns.