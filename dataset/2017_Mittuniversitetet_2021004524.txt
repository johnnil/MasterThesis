#Förord 

#Rektor har ordet 

Det gångna året har varit händelserikt för 
Mittuniversitetet. Jag har själv tillträtt som rek-
tor, och en ny ledningsstruktur beslutades un-
der årets sista månad. Med detta följer också 
nya tankar om var universitetet står i samhället, 
och vart vi vill nå. På detta tema har vi också 
inlett ett arbete med att utforma en ny strategi 
för lärosätet. En strategi som ska omfatta hela 
verksamheten – utbildning, forskning, samver-
kan och stöd. Efter att ha inlett arbetet vid rek-
tors inspirationsdagar under hösten har vi fort-
satt med öppna workshops där alla medarbe-
tare har kunnat delta och tycka till om vår fort-
satta färdriktning. Nu är tanken att vi under vå-
ren fortsätter att samla in så många perspektiv 
som möjligt, och sedan binder ihop dessa till en 
helhet.  

Samtidigt som vi blickar framåt i strategiar-
betet har vi också fortsatt med både vårt lö-
pande arbete och viktiga utvecklingsinsatser 
som stärker våra förutsättningar på både kort 
och lång sikt. Här har flera nya samarbeten in-
letts, bland annat har vi slutit ett samverkans-
avtal med Timrå kommun i samma anda som 
de befintliga avtalen med Sundsvalls, Härnö-
sands och Östersunds kommuner. Dessa avtal 
ska leda till ömsesidig nytta för både forskning 
och kommunernas utveckling, och omfattar för 
Timrå kommun bland annat digitaliseringsfrå-
gor, skolutveckling och integration. 

Mittuniversitetet har en viktig roll i att både 
stimulera det livslånga lärandet och säkra kom-
petensförsörjningen i samhället, inte minst i 
vårt närområde. Därför har vi under året börjat 
utveckla en ny form av utbildning som ska 
passa både arbetsmarknadens och individens 
förutsättningar bättre. Vi kallar konceptet 
BLAD – Behovsstyrt Lärande genom Anpassat 
Deltagande. Med hjälp av digitaliseringens 
möjligheter kommer detta koncept att kunna er-
bjuda nya undervisningsformer som är bättre 
anpassade för livslångt lärande, vidareutbild-
ning och kompetensutveckling. 

Vi har också under året sett flera glädjande 
resultat av vårt arbete för att stärka både utbild-
ning och forskning. Riksidrottsförbundet har 
fattat beslut om att utse Mittuniversitetet till 
Riksidrottsuniversitet från 2018, vilket är ett 
kvitto på vår starka ställning inom bl.a. idrotts-
vetenskap och sportteknologi, men också saker 
som vårt sätt att ta hand om studerande elitid-
rottare. Vi har även invigt ett i Europa unikt 
risk- och krislabb i Östersund, som öppnar för 
möjligheter att utveckla nya metoder och öv-
ningar för risk- och krishantering. 

Det kommer också tydliga signaler från vår 
omvärld om att vårt arbete är viktigt och upp-
skattat. Våra utbildningar är fortsatt eftertrak-
tade bland både studenter och arbetsgivare, och 
vi har en stabil utbildningsverksamhet som föl-
jer vårt takbelopp. I början av hösten fick vi 
även se att Mittuniversitetet var det lärosäte i 
Sverige som ökade mest i Kantar Sifos årliga an-
seendeindex, vilket visar att våra ansträng-
ningar inte passerar obemärkta. 

Med detta sagt har vi ändå mycket kvar som 
vi kan göra för att bli ännu bättre. Vår kanske 
tydligaste utmaning framöver finns i behovet 
av att stärka vår externfinansiering, så att vi får 
ordentliga resurser att fortsätta driva utveckl-
ingen framåt. Vi behöver även särskilt stärka 
våra forskningsresurser i relation till våra pro-
fessionsutbildningar, så att vi kan säkra forsk-
ningsanknytningen framöver. Det pågående 
strategiarbetet kommer också med all säkerhet 
att kunna visa på flera andra viktiga områden 
som vi måste prioritera framöver, om vi ska 
kunna vara till maximal nytta för både vårt när-
område och världen i stort. 


#Studenterna har ordet 

Vid Mittuniversitetet verkar två studentkårer, 
Studentkåren i Sundsvall och Studentkåren i 
Östersund, som är knutna till Mittuniversitets 
campusorter.   

Året 2017 har varit ett händelserikt år för 
Mittuniversitetet. En ny rektor har tillträtt, två 
nya prorektorstjänster har skapats och tillsatts, 
revidering av Mittuniversitetets strategier har 
påbörjats och en ny ledningsstruktur inför 2018 
har etablerats. Dessa förändringar har också bi-
dragit till ett händelserikt år för studentkårerna. 
För studentkårernas del har året också varit 
mycket turbulent. Under vårterminen har båda 
kårerna saknat ordinarie ordförande och vice 
ordförande i respektive kår har agerat tillför-
ordnad ordförande. Detta visar på utmaningen 
att hitta studenter som vill ta sig an uppdraget 
och problemet att hitta engagerade studenter är 
tyvärr genomgående för alla delar av student-
kårernas verksamhet.  

Studentkåren i Östersunds medlemsantal 
har återigen sjunkit efter en stadig uppgång se-
dan kårobligatoriets avskaffande 2010. Omor-
ganiseringar har genomförts för att på ett effek-
tivare sätt bedriva den lagstadgade verksam-
heten och den verksamhet som efterfrågas av 
studenterna. Studentkåren i Sundsvall genom-
går också en omfattande omorganisering med 
målsättningen att bättre aggregera studiepoli-
tiska frågor och stärka studentkåren i stort. 
 
Studentkåren i Östersund lider idag av re-
sursbrist, likt en stor del av Sveriges studentkå-
rer, men har under 2017 lyckats prestera ett po-
sitivt resultat efter 2016 års betydande under-
skott. Det positiva resultatet går främst att här-
leda till uteblivna kostnader för presidialer och 
extra intäkter i form av bidrag som tidigare mis-
sats att betalas ut. Under 2018 kommer föränd-
ringar behöva göras för att ekonomin ska 
komma i balans. Studentkåren i Sundsvall har 
presterat ett gott ekonomiskt resultat. Delvis på 
grund av perioden utan ordinarie ordförande, 
men även tack vare en justering av bidraget från 
Kammarkollegiet. Detta kopplat till en väldigt 
låg omsättning och låga event- och driftskostna-
der resulterade i ett positivt bokslut. Detta över-
skott välkomnas, då Studentkåren i Sundsvall 
har en del investeringar planerade för 2018. 

Under 2017 har beslut fattats om att införa 
ett system för pedagogisk meritering vid Mittu-
niversitetet vilket vi i studentkårerna tycker är 
mycket roligt och vi hoppas att det kommer att 
resultera i att höja statusen på undervisning vid 
lärosätet. Projektet Språkverkstaden har avslu-
tats och ett nytt projekt i form av Skrivlyftet har 
initierats. Studentkårerna vill här trycka på att 
det är oerhört viktigt att det finns ett språkstöd 
för lärosätets studenter, både med hänsyn till 
studenter och lärare, och att det är av yttersta 
viktigt att ett sådant stöd återinförs omgående.

2017 är andra året som studentkåren i Ös-
tersunds studentombud har kunnat samman-
ställa en rapport över de ärenden som har han-
terats under året. 2017 års rapport pekar på att 
samma problematik som uppmärksammades 
under 2016 kvarstår. I mångt och mycket hand-
lar det om att det saknas regelverk eller att de 
regelverk som finns inte tillämpas på ett tydligt, 
förutsägbart och rättssäkert sätt för studenten. I 
Mittuniversitetets riskanalys för 2018 har detta 
inkluderats som en specifik risk, vilket vi i stu-
dentkårerna ser som mycket positivt. 

Studentkårernas målsättning är att student-
perspektivet ska bli ett givet inslag i alla delar 
av Mittuniversitetets verksamhet. Vi vill att stu-
denternas medverkan i universitetets utveckl-
ing ska ses som självklar och nödvändig och 
inte bara som ett tvingande lagkrav. Idag finns 
en viss inkonsekvens i synen på studentrepre-
sentation inom olika råd och nämnder vilket re-
sulterar i att studentrepresentantens roll blir 
otydlig och att möjligheten att påverka försäm-
ras. I dagsläget finns ingen heltäckande struk-
tur för studentrepresentation vid Mittuniversi-
tetet vilket är något som studentkårerna avser 
att arbeta för under 2018.  

En av de större satsningarna som har gjorts 
under året är nysatsningen på Studenternas hus 
på campus Östersund tillsammans med A4 
Campus, Mittuniversitetet och Östersunds 
kommun där målsättningen är att huset ska bli 
en given mötesplats för Östersunds studenter. 
Studentkåren i Östersund ser denna satsning 
som absolut nödvändig för att säkerställa att 
campus Östersund är fortsatt attraktivt att stu-
dera vid i framtiden.   

I samband med höstterminen 2017 var stu-
dentkårernas båda presidier återigen fullt be-
mannade och ett starkt samarbete har etablerats 
mellan studentkårerna. Inom ramen för Mittu-
niversitetets förenade studentkårer (MFS) kom-
mer studentkårerna samarbeta för att driva frå-
gor som är av stor vikt för Mittuniversitetets 
studenter. Vi kliver nu in i 2018 och hoppas på 
ett gott samarbete med Mittuniversitetet där vi 
tillsammans arbetar för att göra Mittuniversite-
tet till ett attraktivt lärosäte för både studenter, 
personal och omgivande samhälle.