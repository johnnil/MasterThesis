#REKTORS FÖRORD       

Stora delar av det gångna året har ägnats åt att diskutera 
och utforma en struktur som är avsedd att gagna den 
fortsatta utvecklingen av SKH. Denna utveckling är ett na-
turligt steg i etableringen av SKH fyra år efter samgåendet. 
Resultatet av vår andra arbetsmiljöundersökning under 
våren visade på en önskan att skapa en mindre hierarkisk 
organisation med kortare beslutsvägar och större tillgång 
till information genomgående i organisationen. Denna nya 
organisation kommer, hoppas jag, öppna upp för och möj-
liggöra mer samarbete mellan institutionerna, både vad 
gäller lärandemiljö, möjlig utveckling av interdisciplinära 
kurser i samarbete mellan institutionerna och inte minst 
underlätta utbyte av forskning och forskningsresultat. 
Baserad på en stabil grund kommer SKH att förstärka 
och ytterligare utveckla externa samarbeten och utbyten 
inom och utom Sverige. Styrelsen beslutade om den nya 
organisationen vid sitt sammanträde i december. 

För att formulera våra framtida lokalbehov har vi genomfört 
en genomlysning av vår lokalanvändning. Vi har även be-
sökt internationella samarbetspartners som nyligen byggt 
lokaler för konstnärlig högskoleutbildning och forskning.

Under året har arbetet med utvecklingen av vårt kvalitets-
system varit högt i fokus. Det har inom utbildningsområdet 
inneburit bland annat att vi har tagit fram och implemen-
terat nya processer för inrättande av utbildningsprogram 
och för genomförande och uppföljning av kursvärderingar. 
Vi har också identifierat den avancerade nivån som ett 
särskilt prioriterat utvecklingsområde för att skapa nya 
samarbeten och interdisciplinära möten. Genom den 
avancerade nivån vill vi fortsätta att erbjuda utbildningar 
som är med och påverkar våra konstfält och deras fram-
tid. Under året har ett arbete inletts för att formulera en 
tydligare strategi för utvecklingen av den avancerade ni-
vån och denna process kommer fortsätta kommande år.

Forskningsverksamheten fick under 2017 en förändrad in-
riktning, detta förklaras till största delen av att högskolans 
planering hade baserats på de ekonomiska ramar som 
togs fram som villkor för att uppnå de mål som sattes inför 
samgåendet. Den minskade satsningen på forskningsme-
del till SKH i den senaste forskningspropositionen fick som 
konsekvens att vi fick anpassa ambitionsnivån och minska 
tiden som ägnas åt forskning bland våra lärare och profes-
sorer. Eftersom vi fortfarande är i uppbyggnadsfasen av en 
robust forskningsmiljö är den tid som ägnas åt forskning en 
väldigt viktig byggsten i det som fortfarande är en relativt 
ung forskningsmiljö. Vi har därför satsat på att stödja våra 
lärares ansökningar om externa forskningsmedel vilket 
har gett stor utdelning trots att de forskningsfinansiärer 
som stödjer konstnärlig forskning är få. Sammantaget fick 
SKH under 2017 högst beviljandegrad i Vetenskapsrådets 
tilldelning till konstnärlig forskning. För detta är jag mycket 
stolt och ser fram emot fortsatt positivt utfall.

Forskningsmiljön vid SKH är mycket aktiv och involverar 
lärare och doktorander från högskolans alla delar. Kopp-
lingen mellan forskning och utbildning är en viktig prio-
ritering i denna utveckling och kommer att fortsätta att 
vara så framgent. I vår verksamhet och våra samarbeten 
försöker vi lyfta blicken och se på hur konstnären/konsten 
förhåller sig till hållbarhet. Inom detta tema genomför vi 
en serie forskningsseminarier under rubriken ”Kan konst 
rädda världen”.

Under året har vi haft glädjen att anta våra första egna 
doktorander och genomföra vår första egna disputation 
inom ramen för det examenstillstånd för konstnärlig exa-
men på forskarnivå som vi erhöll 2016.

I SKH:s arbete är det centralt att utveckla mötesplatser 
och föra dialog med de professionella fälten samt med 
det omgivande samhället. Under 2017 har SKH fortsatt 
att etablera god samverkan med olika aktörer inom vårt 
konstnärliga område samt andra konstnärliga fält. Dessa 
aktörer verkar inom de professionella fälten samt i sam-
hället i stort. För att stimulera samverkan och samarbeten 
mellan forskande personal och aktörer inom konst- och 
kulturfältet har avtalsmallar tagits fram för att underlätta 
och tydliggöra samverkansformer. Våra samarbeten rör 
utbildning, forskarutbildning och forskning och har olika 
innehåll och fokus.

SKH välkomnar den virala rörelsen #metoo med start inom 
filmindustrin som under hösten lyfte fram och fördömde 
sexuella övergrepp och trakasserier i bland annat yrkesliv 
och under utbildning. Alla de fält som SKH verkar inom 
har haft sina egna #metoo-upprop i Sverige. SKH har med 
utgångspunkt i detta inlett diskussioner inom verksam-
heten och med de professionella fält vi utbildar inom. Vi 
har arbetat för att dela goda erfarenheter och arbetssätt 
för att skapa goda förutsättningar för att både som or-
ganisation och som enskilda studenter och medarbetare 
ha verktyg för att motverka och hantera maktmissbruk, 
sexuella övergrepp och trakasserier. Detta arbete kommer 
att fortgå. Jag ser det som att det är SKH:s ansvar att våra 
studenter har den grund de behöver för att som yrkesut-
övare kunna gå in i sina fält och bli aktiva i att motverka 
kulturer av maktmissbruk och tystnad.

Internationella dimensioner är en naturlig och integrerad 
del i vår utbildning och forskning. Genom olika nätverk och 
projekt koncentreras kraften i detta arbete. Utöver de eta-
blerade samarbetsprojekt med externa finansiärer såsom 
Erasmus+ Strategiska partnerskap och samarbeten inom 
Linnaeus-Palme arbetar vi för att bygga upp ytterligare 
samarbetsprojekt inom utbildning och forskning.

Ett viktigt samarbetsprojekt under våren har varit att skapa 
en digital tidskrift för konstnärlig forskning tillsammans med 
Program for kunstnerisk utviklingsarbeid som är det norska 
nationella programmet för konstnärlig forskning. Tidskriften 
VIS – Nordic Journal for Artistic Research kommer ut med 
sitt första nummer i mars 2018. Syftet är att tillhandahålla 
en källa till kunskap för den som vill ta del av nordisk konst-
närlig forskning och målet är att stärka det nordiska samar-
betet inom konstnärlig forskning. Med denna tidskrift vill vi 
bidra med insikt, kunskap och medvetenhet om metoder, 
etik och sammanhang i konstnärliga processer.

SKH:s fokus på breddad rekrytering/aktiv medveten in-
kludering har under året utvecklats genom en plan för ett 
strategiskt jämställdhetsarbete mellan könen. SKH:s plan 
för jämställdhetsintegrering är kopplad till de jämställd-
hetspolitiska målen men syftar också till att förbättra kun-
skapen om andra maktordningar som har betydelse för 
vem som studerar och vem som arbetar vid SKH. Det är 
min uppfattning att utbildning och kunskap i jämställdhet, 
genusperspektiv, intersektionalitet och jämställdhetsinte-
grering som relaterar till vår verksamhet är av stor vikt för 
att vi ska bli framgångsrika.


#UTBILDNING PÅ GRUNDNIVÅ OCH AVANCERAD NIVÅ

#Utbildningsutbud

SKH ger utbildning på grundnivå och avancerad nivå inom 
huvudområdena cirkus, dans, danspedagogik, koreografi, 
opera samt scen och media. Högskolans utbud av kurser 
och program utvecklas kontinuerligt och syftet är att följa 
och driva utvecklingen inom de fält där högskolan verkar. 
Utbildningsutbudet gör det möjligt för såväl blivande som 
redan etablerade konstnärer, pedagoger och forskare, att 
utvecklas i sina professionella roller och samtidigt föra 
de konstnärliga fälten framåt. Ett prioriterat område för 
högskolan i detta skede är den avancerade nivån där vi  
arbetar aktivt med att stärka progressionen mellan de 
olika utbildningsnivåerna och stärka den forsknings- 
förberedande utbildningen. En arbetsgrupp har tillsatts 
med uppdrag att dra upp riktningen för detta arbete. 
Under året har ett stort fokus lagts på att skärpa och 
utveckla processerna för kvalitetssäkring genom, bland 
annat, en förändrad process för inrättande av nya utbild-
ningsprogram samt en ny hantering av kursvärderingar. 
Arbetet med att införa nya Ladok har varit intensivt och 
berört både lärare och administrativ personal i och med 
införandet av nya arbetssätt och rutiner. Systemskiftet 
har gett lärarna effektivare administrativ hantering och 
studenterna förenklad tillgång till uppgifter om registre-
ringar och resultat.

Studenterna är redan under utbildningen aktiva i den 
professionella miljö som de senare ska vara verksamma 
inom genom offentliga redovisningar, deltagande vid kon-
ferenser och festivaler samt genom praktik. Detta sker 
både i Stockholm, övriga Sverige och utomlands. Ett ak-
tivt samarbete och kontinuerligt utbyte med de konstfält 
och sektorer som knyter an till högskolans verksamhet 
ger ytterligare ingångar för omprövning och utveckling av 
utbildningarna och deras form och innehåll.

Under året har en genomlysning av ämneslärarprogram-
met i dans påbörjats. Detta är en del i det interna kvali-
tetsarbetet och syftar till att förbereda Universitetskansler-
sämbetets (UKÄ) granskning av ämneslärarutbildningarna 
under 2018/19. En arbetsgrupp har analyserat program-
mets innehåll, upplägg och måluppfyllning och identifierat 
utvecklingsområden. Arbetet kommer att fortsätta under 
2018.

Vidare har vi inlett ett arbete med att se över kandidat-
utbildningarna i scen och media för att ta lärdom av er-
farenheter sedan den första kullen studenter antogs höst-
terminen 2012. Det handlar om totalt 22 inriktningar med 
separata utbildningsupplägg. Ett resultat av arbetet är 
istället för att anta till alla 22 utbildningsinriktningar inför 
höstterminen 2018 anta till knappt hälften av utbildningar-
na höstterminen 2018 och anta till resterande hösttermi-
nen 2019. Beslutet att dela upp utbildningarna motiveras 
av att hanteringen av så många parallella grupper och ett 
så stort antal studenter kräver mycket stora resurser vilket 
riskerar att hämma kvaliteten i studenternas utbildning. 
Kursstrukturen för de berörda inriktningarna har delvis 
omarbetats utifrån de resultat som hittills framkommit 
inom arbetet. 

Ämneslärarutbildningen genomförs i samarbete med 
Stockholms universitet (SU) och studenterna har möjlighet 
att välja att läsa sitt andra ämne antingen vid SKH eller 
vid SU. Valet föregås av information från högskolan om 
de olika alternativen.

Förstärkningen av ersättningsbeloppen för utbildningsom-
rådena humaniora, undervisning och verksamhetsförlagd 
utbildning har varit ett välkommet tillskott i planeringen och 
genomförandet av aktuella kurser. Majoriteten av högsko-
lans anslag kommer dock från andra utbildningsområden, 
varför effekten av förstärkningen är begränsad vid SKH.

#Bedömning av reell kompetens

Under året har riktlinjer för bedömning av reell kompe-
tens vid antagning till utbildningsprogram på grundnivå, 
avancerad nivå och forskarnivå fastställts. Riktlinjerna 
baseras på en kombination av förutbestämda kriterier och 
individuell bedömning. Om en individuell bedömning ska 
genomföras, baseras bedömningen på om den sökande 
kan visa att hen når målen för gymnasieexamen, konst-
närlig kandidatexamen eller konstnärlig masterexamen. 
Den sökande får lösa ett antal uppgifter avsedda att ge 
underlag för bedömningen av analytisk förmåga och an-
dra generiska färdigheter och kunskaper som bedöms 
centrala för de aktuella utbildningarna. 

SKH är med i det nationella nätverket för validering av re-
ell kompetens där även Universitets- och högskolerådet 
(UHR) ingår. SKH bidrar på så vis till den nationella dialo-
gen kring utveckling av former och modeller för validering 
av reell kompetens. En projektgrupp och en referensgrupp 
tillsattes 2016 för att utreda vilka goda arbetssätt som finns 
inom och utanför högskolan och hur dessa kan tillämpas 
mer systematiskt. Under hösten har projektgruppen ar-
betat vidare med riktlinjer för validering av reell kompetens 
för tillgodoräknanden inom utbildning.

#Studenterna
 
Flertalet av utbildningsprogrammen har en periodise-
rad antagning, vilket innebär att programinriktningar-
na har olika starttider och att antagning inte sker varje 
år. Söktrycket till SKH:s utbildningsprogram är överlag 
högt. Den omfattande antagningshanteringen sker lo-
kalt, det vill säga utan systemstöd från Universitets- och 
högskolerådet. Urval sker vanligtvis i flera steg genom 
prover som bedöms av antagningsgrupper. Provens ut-
formning är specifik för respektive program och kurs. 
Till vissa program genomförs även behörighetsprov 
i antagningen. Ett väl fungerande antagningsarbete 
är en central del av SKH:s kvalitetsarbete. TABELL 1 
–  FÖRTECKNING ÖVER ANTAL SÖKANDE TILL HÖGSKOLANS PROGRAM. 

I sista kolumnen redovisas antalet sökande per antalet an-
tagna. Högskolans utbildningar är, som tidigare konstate-
rats, välsökta. Ingen antagning genomfördes under året till 
utbildningsprogram inom huvudområdet scen och media. 
Antalet nybörjare vid högskolans program är därför lägre 
jämfört med tidigare år. Totalt är det en majoritet kvinnor 
bland de sökande och de antagna. Vissa program/inrikt-
ningar avviker från detta. Fördelningen avseende andelen 
kvinnor och män bland de sökande kvarstår i de flesta fall 
efter antagning. Eftersom högskolans utbildningsutbud 
varierar mellan åren går det inte att göra en jämförelse rakt 
av med tidigare år. Nedan redovisas en jämförelse på hel-
heten avseende antal sökande (kvinnor respektive män) 
samt antal antagna (kvinnor respektive män). TABELL 2 –  
ANTAL SÖKANDE OCH ANTAGNA TILL UTBILDNINGSPROGRAM.

#Anmälnings- och studieavgifter

SKH har som ambition att attrahera sökande från andra 
språkområden än de nordiska till de utbildningar som 
ges med engelska som undervisningsspråk och så sker 
med stor framgång. Sedan studieavgifter för sökande från 
länder utanför EU/EES (tredjelandssökande) infördes har 
högskolan möjlighet att erbjuda ett fåtal stipendier som 
bekostar studieavgiften. SKH tilldelas särskilda medel 
för att bekosta dessa stipendier från Universitets- och 
högskolerådet (UHR).

Merparten av de utländska sökande kommer från an-
dra europeiska länder men under året har 23 studie- 
avgiftsskyldiga studenter sökt till SKH. Av dessa antogs 
två studenter till programstudier. Programstudenterna 
påbörjade studierna efter att ha beviljats studieavgifts- 
stipendium som täcker studieavgiften. Sammantaget var 
det fyra studieavgiftsskyldiga studenter som bedrev stu-
dier vid SKH under året. TABELL 3 – FÖRTECKNING ÖVER 
ANTAL STUDIEAVGIFTSSKYLDIGA SÖKANDE.

SKH har beslutat att förtydliga förutsättningarna för att 
erhålla studieavgiftsstipendier och har beslutat att stipen-
diemedel ska kunna sökas av antagna till programstudier 
på avancerad nivå. Beslut om tilldelning av stipendium 
baseras bland annat på hur studenterna kan bidra till ut-
bildningsmiljön genom sina erfarenheter. Dessa erfaren-
heter kan vara personliga, konstnärliga eller ha uppkommit 
genom tidigare studier. SKH värdesätter att sökande med 
olika bakgrund och erfarenheter ansöker till och genomgår 
högskolans utbildningar, då bredden av perspektiv bidrar 
till att fördjupa de samtal som förs.

Under året fick SKH besked om att tilldelningen av sti-
pendiemedel till högskolan från UHR åter har sänkts inför 
verksamhetsåret 2018/2019. Detta minskar högskolans 
möjligheter att kunna dela ut stipendier kommande år.

Studieavgiftsskyldiga sökande och sökande som inte är 
studieavgiftsskyldiga ingår i samma urvalsprocess. Detta 
beror på att högskolan ser det som viktigt att antagning-
en sker i konkurrens även för denna grupp. För att antas 
som studieavgiftsskyldig är det alltså inte tillräckligt att 
vara behörig och ha möjlighet att, genom stipendium 
eller annan finansiering, bekosta studieavgiften. Förutom 
en vilja från högskolan att det ska vara de mest kvalifice-
rade sökande som ska antas, beror detta på att det ofta 
finns begränsningar av hur många studenter som kan 
läsa en kurs eller inriktning med hänsyn till bland annat 
infrastruktur. Valet att inte ha separat antagning av stud-
ieavgiftsskyldiga sökande kan göra att antalet studenter 
som inte är studieavgiftsskyldiga som antas till en viss 
utbildning blir lägre om det finns studieavgiftsskyldiga 
sökande med högre meriter. Detta då det totala antalet 
platser på utbildningen inte utökas för att göra plats för 
studieavgiftsskyldiga sökande.

I granskningen av om de sökande är skyldiga att avlägga 
anmälnings- och studieavgift är högskolan beroende av 
stöd från Universitets- och högskolerådet (UHR), och i 
förlängningen, Migrationsverket. Stödet i detta avseende 
fungerar väl. 