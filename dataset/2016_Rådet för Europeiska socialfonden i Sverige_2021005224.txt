#Tredje året i programperioden 2014-2020 

2016 var mitt första hela år på Svenska ESF-rådet. Ett år där programperiodens verksamhet 
börjat få ordentlig fart. Ett år där debatten inom de politikområden som berör Socialfonden varit 
livlig. Ett år där organisationsförändring och verksamhetsutveckling påverkat det dagliga arbetet. 
 
Närmare 250 intressanta socialfondsprojekt fördelade över hela landet har beviljats och det är 
viktigt att följa utvecklingen. De tidiga projekten inom sysselsättningsinitiativet för unga är de vi 
fått mest uppgifter från. Vi kan konstatera att projekten fungerar väl och ger bra resultat. Vi kan 
också konstatera att utmaningarna med ungdomsarbetslöshet är andra idag än när programmet 
skrevs. Mycket arbete under 2016 har därför handlat om vilka prioriteringar som behöver göras 
nu och den närmaste framtiden.  
 
Den stora flyktinginvandringen 2015 och dess effekter har varit och kommer vara en stor fråga 
för oss inom överskådlig tid. Flera projekt med ett brett spektrum av förväntade resultat har 
startats eller beviljats. Frågan berör inte bara myndigheten utan självklart många möjliga 
projektägare och i förlängningen kan det påverka kapaciteten hos dem att driva 
socialfondsprojekt.  
 
Under året har alla externa verksamheterna till stöd för projekten och utvärdering kommit på 
plats. Den kvalitetshöjning som är syftet med det nya arbetssättet för utvärdering är viktig men 
kräver också mer av oss.    
 
Samverkan med andra myndigheter och andra intressenter är centralt för att lyckas väl med 
genomförandet av socialfondsprogrammet. Fondsamordningen har en särskild plats i det arbetet 
och har under året vidareutvecklats. Vi har också tagit initiativ till nya arenor för samverkan, 
bland annat genom inrättande av en högnivågrupp för rådgivning i fråga om de nationella 
medlen.   
 
Projekten i Fead har även de kommit igång. Under året har engagerade projektägare från 
civilsamhället samlats för erfarenhetsutbyte. Allt för att det viktiga arbetet med Fead:s 
målgrupper ska vidareutvecklas. Nu kan vi planera för nästa utlysning. 
 
Under året har organisationen förändrats, bland annat för att öka flexibiliteten, minska 
sårbarheten på mindre kontor och öka det interna lärandet. Minst lika viktigt är att 
planeringsprocessen på myndigheten tagit ett stort steg mot ett tydligare resultatfokus. Vår 
administration fungerar mycket väl, och tillsammans med ett fortsatt arbete med den statliga 
värdegrunden har vi förberett oss för framtiden.  
 
 
#Uppdrag och organisation 
 
Svenska ESF-rådet var under år 2016 förvaltande och attesterande myndighet för Europeiska 
socialfonden (ESF) och  Fonden för europeiskt bistånd för dem som har det sämst ställt (Fead). 
Under år 2016 avslutade vi även uppdraget som förvaltande myndighet för Europeiska 
integrationsfonden i Sverige 2007-2013.1  
 
Socialfonden ska verka för regional konkurrenskraft, sysselsättning och motverka utanförskap. 
Fead kompletterar Socialfonden genom att fokusera på individer som står utanför 
socialförsäkringssystemen och deras inkludering i det svenska samhället.  
 
Svenska ESF-rådet leds av generaldirektör Lars Lööw. Under 2016 har vi genomfört en 
omorganisation för att bidra till ett mer resultatinriktat programgenomförande.  
 
Verksamheten är indelad i en programorganisation där de åtta regionala kontoren samlas i tre 
noder tillsammans med den nationella programenheten. Det finns också en 
förvaltningsorganisation med enheterna för program, IT, administration och HR. Den tidigare 
kvalitetsorganisationen har ombildats till en enhet för controlling som tillsammans med staben 
och kommunikationsenheten rapporterar till generaldirektören (se figur 1). 
 
Vi har också en attesterande myndighet vars huvudsakliga ansvar är att upprätta och intyga att 
utgiftsdeklarationer är riktiga samt att rekvirera medel från Europeiska kommissionen för de 
fonder som myndigheten i övrigt förvaltar. Den attesterande myndigheten har lagts samman 
med den administrativa enheten, med en kvarstående principiell åtskillnad mellan förvaltande 
och attesterande funktioner.  

Det finns åtta strukturfondspartnerskap (SFP) gemensamma för Socialfonden och 
Regionalfonden. SFP har som uppgift att prioritera mellan ansökningar om stöd till projekt i 
enlighet med förordning (2014:1383) om förvaltning av EU:s strukturfonder. Deras prioritering är 
bindande för myndighetens beslut om stöd till enskilda projekt. Dessutom finns en 
övervakningskommitté som ska granska att genomförandet av det nationella programmet för 
Socialfonden är effektivt och av god kvalitet enligt artikel 47 i rådets förordning (EG) 
nr 1303/2013. 
 
Fead handläggs av nationella enheten och har en egen övervakningskommitté. Myndigheten 
gör prioriteringen mellan projektansökningar efter samråd med en expertgrupp. 
 
Vid myndigheten finns också en: 

* Internrevision med uppgift och ansvar enligt internrevisionsförordning (2006:1228) och 
förordning (2007:603) om intern styrning och kontroll.  Internkontrollkommitté med uppgift att säkra att processer och rutiner för styrning,2 
uppföljning och kontroll följs samt att ta upp förslag till förbättring och utveckling. 

*Internkontrollkommitté med uppgift att säkra att processer och rutiner för styrning,2uppföljning och
kontroll följs samt att ta upp förslag till förbättring och utveckling. Personalansvarsnämnd. 

* Personalansvarsnämnd. 
 
Den 31 december 2016 var 127 medarbetare3 anställda (inklusive tjänstlediga) i myndigheten 
med verksamhet förlagd till åtta orter. 

#Förutsättningar för resultatredovisningen 

#Återrapportering enligt instruktion och regleringsbrev 

Enligt förordning (2000:605) om årsredovisning och budgetunderlag ska vi redovisa och 
kommentera verksamhetens resultat i förhållande till de uppgifter som framgår av myndighetens 
instruktion och till vad regeringen, i förekommande fall, har angett i regleringsbrev eller i något 
annat beslut. Vår instruktion reglerar inte de mål som vi ska nå. Därför ska vi formulera 
målsättningar inom ramen för uppdrag och uppgifter.  
 
Enligt krav i regleringsbrevet ska vi löpande återrapportera uppgifter och prognoser kopplade till 
programgenomförande och förvaltning. Av regleringsbrevet och enskilda regeringsbeslut 
framgår även ett antal uppdrag som ska redovisas till regeringen under budgetåret. Dessa 
rapporter och prognoser beskrivs inte i detalj i årsredovisningen utan refereras till i 
resultatredovisningen. 

#Verksamhetsindelning och redovisning av prestationer 

Resultatredovisningen för år 2016 utgår från vår kärnverksamhet; förvaltning och attestering av 
program från Europeiska kommissionen. Vi ska särskilt pröva frågor om stöd inom ramen för 
program och gällande regelverk.  
 
Syftet med den valda modellen för att redovisa prestationerna i myndighetens kärnverksamhet - 
utlysning, beslut och uppföljning, är att ge en rättvisande bild av verksamhetens resultat.4 Mot 
bakgrund av att vår enda verksamhet är att förvalta EU-fonder redovisas dessa under en 
gemensam verksamhetsgren. I prestationsredovisningen redovisas däremot varje fond för sig.   

#JIM - Jämställdhetsintegrering av myndigheter 

Programperioden 2014–2020 genomför vi med fokus på att de horisontella principerna -  
jämställdhet, icke-diskriminering, tillgänglighet och ekologisk hållbarhet - integreras i alla delar 
av programkedjan.  
 
I enlighet med regeringsuppdraget tog vi 2015 fram en handlingsplan för arbetet med 
jämställdhetsintegrering. Arbetet genomför vi i tre huvudsakliga delar: 
 
* Jämställdhet integreras i det dagliga arbete med att förvalta fonderna 
* Våra styr- och stöddokument jämställdhetsintegreras 
* Projekt och andra insatser som får stöd från Socialfonden jämställdhetsintegreras i syfte att 
bidra till en jämställd arbetsmarknad. 

Under året har flera aktiviteter genomförts utifrån handlingsplanens mål- och aktivitetslista. 
 
#Integrering av jämställdhet och icke-diskriminering i det dagliga arbetet 

Vi har med stöd av ESI-support genomfört en rad aktiviteter för att stärka vår interna kompetens 
och kunskap om jämställdhetsintegrering 
 
För att skapa en utgångspunkt för att följa arbetet med jämställdhetsintegrering och de övriga 
horisontella principerna har en 0-basmäting genomförts. Mätningen omfattade 
övervakningskommittén, SFP, projekt och våra olika enheter. 
 
#Myndighetens styr- och stöddokument är jämställdhetsintegrerade 

Med utgångspunkt från vår styrmodell görs fördjupad uppföljning av kärnprocesserna – 
utlysning, beslut och uppföljning – två gånger per år. En viktig del av granskningen är att följa 
hur jämställdhet har blivit integrerat i beredningen och beslut om stöd och i projektuppföljningen. 
 
Under 2016 har vi har tagit fram en ny modell för verksamhetsplanering. Verksamhetsplanen för 
2017–2019 tydliggör att vi ska arbeta aktivt för att bryta den könssegregerade arbetsmarknaden. 
Särskilt fokus kommer vi att rikta mot utlandsfödda kvinnor som är lågt representerade både på 
arbetsmarknaden och i arbetskraften.  
 
Med stöd av ESI-support har vi utvecklat bedömningskriterierna för jämställdhet. 
Programrelaterade styr- och stöddokument har också jämställdhetsintegreras.  
 
Beträffande handlingsplanens aktivitetsindikatorer har 2205 arbetslösa kvinnor och 
3334 arbetslösa män deltagit i projekt inom programområde 2. För gruppen arbetslösa 
utomeuropeiskt födda projektdeltagare hade 719 kvinnor och 1053 män deltagit i projekt inom 
programområde 2. För övriga aktivitets- och resultatindikatorer har mätningar inte genomförts 
under 2016. Resultatet pekar mot att mer insatser behöver göras om en jämnare fördelning 
mellan insatser för respektive kön inom socialfondsinsatserna ska uppnås.  
 
#Projektverksamhet 

Organisationer som tilldelats projektmedel har kunskap om jämställdhetsintegrering och 
tillämpar den i projekten så att de bidrar till en jämställd arbetsmarknad. 
Uppföljningen av jämställdhetsintegreringen visar att perspektivet har beaktats i ansökningar 
som beviljats stöd. Projektuppföljningen pekar också på att projekten i varierande grad arbetar 
med att integrera jämställdhetsperspektivet i sina genomförandefaser.  
 
ESI-support har genomfört workshops, informationsinsatser och lärnätverk. Deras helpdesk har 
svarat på drygt 150 frågor från stödsökande/projekt om de horisontella kriterierna. Likaså har ett 
fördjupat stöd riktats till ett utvalt strategiskt projekt på temat att bryta könssegregeringen och att 
verka för fler heltidstjänster. 