#Generaldirektören har ordet

Verksamhetsåret 2018 är nu avslutat och 
det är dags att se tillbaka och reflektera 
över året som gått. 

2018 har varit ett händelserikt år på många sätt, både för Rymdstyrelsen 
och rymdvärlden i stort. Jag tog över stafettpinnen som generaldirektör 
efter Olle Norberg den 1 juni och ser nu tillbaka på åtta mycket händelserika 
och lärorika månader.

Det känns som om tidpunkten för min start 
blev väl vald, dels för att nationella rymdstra­
tegin presenterades i maj, vilket ger Rymd­
styrelsen en bra bas att utgå från, dels för att 
det finns tid för mig att sätta mig in i verk­
samheten inför 2019 års ministermöte vid 
Esa (European Space Agency) då många av 
Europas framtida rymdprogram beslutas. 

Jag trivs mycket bra i min nya roll; jag har 
fått ett bra mottagande av mina nya kolle­
ger och är imponerad av den kompetens 
personalen besitter. Under året har ytter­
ligare ett antal personer börjat på myndig­
heten, vars personalstyrka nu uppgår till 21 
personer. I och med detta har vi stärkt vår 
expertis och kompetens inom framförallt 
jordobservation och juridik. 

I min nya roll har det naturligtvis varit en 
fördel att jag själv har spenderat den störs­
ta delen av mitt yrkesverksamma liv inom 
rymdbranschen. En av mina personliga 
drivkrafter har alltid varit den nytta som 
rymdverksamheten bidrar med till mänsk­
ligheten inom en rad olika områden: klimat 
och miljöövervakning, väderprognoser, 
säkerhet, navigering, transporter, telekom­
munikation, bara för att nämna några. Går 
man igenom FN:s klimatmål, konstaterar 
man också att rymdverksamhet är en för­
utsättning för att nå en majoritet av målen. 
Jag tycker att det känns positivt att fler och 
fler inser detta faktum och att det också 
tydligt avspeglas i den av riksdagen beslu­
tade nationella strategin. Rymdstyrelsen 
har en mycket viktig roll att spela i det fort­
satta arbetet i att informera allmänhet och 
myndigheter om nyttan av rymden. Den 
pågående klimat debatten, kombinerat 
med ungdomars intresse för rymd och  
miljö, är positiva drivkrafter för de föränd­
ringar i samhället som kommer att bli  
nödvändiga framöver.

Utöver våra ordinarie uppgifter så har 
Rymdstyrelsen under året engagerats i ett 
antal ytterligare aktiviteter, såsom stöd till 
Regeringskansliet i förhandlingarna om 
EU:s rymdförordning och framtagandet av 
en ny långsiktig rymdstrategi för Rymdsty­
relsen i linje med den av riksdagen beslutade 
nationella strategin för Sverige. 

För att förbereda ministermötet 2019 höll 
Esa ett extra ministermöte i november 2018 
där Rymdstyrelsen deltog tillsammans 
med Regeringskansliet genom statssekre­
terare Malin Cederfeldt Östberg. Ett viktigt 
resultat från novembermötet var att Esa 
och EU enades om en gemensam rymd­
resolution angående ramarna för det fort­
satta gemensamma samarbetet.

Forskningsmässigt är det mycket gläd­
jande att Esas satelliter BepiColumbo och 
Aelous lyckosamt sändes upp under året. 
BepiColumbo kommer att utforska Mer­
kurius medan Aelous med hjälp av laser­
teknik gör en ny typ av avancerade vind­
mätningar i jordens atmosfär. Med den 
lyckade uppsändningen av Chang’e­4  
i december så kan det med glädje konsta­
teras att Sverige nu även har ett experiment 
på månens baksida.

De viktiga Copernicus­satelliterna som  
levererar öppna miljödata av olika slag är  
i drift sedan ett par år tillbaka. Nu är det 
egentligen endast kreativiteten och enga­
gemanget hos markanvändarna som sät­
ter begränsningarna avseende vilka sam­
hällstjänster och kommersiella tjänster 
som kommer att kunna erbjudas framöver. 
Rymdstyrelsen bidrar aktivt med informa­
tion och utbildning kring tillgång till och 
utnyttjande av Copernicusdata. 

Det är en spännande tid vi lever i, och 
förändringstakten i världen har kanske  
aldrig varit högre än nu. 

Ett uttryck som används ofta är VUCA, som 
är en förkortning för volatility, uncertainty, 
complexity och ambiguity, det vill säga  
rörlighet, osäkerhet, komplexitet och 
tvetydighet. VUCA beskriver rymdfartens, 
och därmed också Rymdstyrelsens, om­
värld mycket väl:

* Den kommersiella marknaden inom tele­
kommunikation är i dramatisk förändring 
till följd av ändrade konsumtionsmönster 
för TV­tittande, inte minst bland yngre 
generationer som är mer intresserade 
av on demand­TV än av direktsända 
program. Det innebär att framtida satel­
liter framförallt måste kunna erbjuda 
hög data­bandbredd och antenner som 
kan orienteras i olika riktningar. Detta har 
i sin tur öppnat för stora satellitkonstella­
tioner i låg bana, varav OneWeb (cirka 
800 satelliter) blir en av de första.

* Artificiell intelligens förväntas bli alltmer 
implementerat i samhället; ett exempel 
som förväntas involvera satelliter är 
självkörande bilar, där bland annat 
mycket robust navigering förutsätts. 

* Ett stort antal nya bärraketer är under 
utveckling, främst i USA men även i Kina. 
Hur kommer dessa att konkurrera med 
europeiska bärraketer på den kommer­
siella marknaden? Och kommer små­
satelliter att utnyttja de små bärraketer 
som är under utveckling eller kommer 
man som hittills att föredra att dela  
uppsändningar med större satelliter
eftersom detta kan ge ett lägre ”kilopris 
till bana”?

* Problemet med så kallad rymdskrot blir 
allt tydligare och kommer att accentue­
ras när de nya kommersiella satellitkon­
stellationerna börjar sändas upp. Vem 
ska bära ansvaret för att plocka bort  
fallerade satelliter, i synnerhet om de 
kommersiella operatörerna går i konkurs? 

Ytterligare ett område av betydelse för 
Rymdstyrelsen är relationen mellan Esa 
och EU när det gäller rymdverksamhet. Esa 
har en stor rymdkompetens som har 
byggts upp under lång tid, samtidigt som 
EU nu tydligt höjer sina rymdambitioner för 
varje år som går. Det är naturligtvis mycket 
viktigt att relationen mellan de två är kon­
struktiv och tydlig, och inte genererar onö­
diga kostnadsökningar för europeiska 
skatte betalare. Det faktum att medlems­
underlagen i de både organisationerna 
inte är identiska bidrar också till ökad 
komplexitet.

2019 kommer att bli ett händelserikt 
rymdår på många sätt. En händelse som 
jag speciellt vill framhålla är den planerade 
uppsändningen av Mats (Mesospheric 
Airglow/Aerosol Tomography and Spectro­
scopy). Mats är den första i serien av små 
innovativa svenska forskningssatelliter och 
målsättningen är att regelbundet kunna 
sända upp denna typ av satelliter. Det är 
viktigt att kontinuerligt utveckla våra svens­
ka förmågor inom rymdområdet, både på 
teknik­ och forskningssidan, för att säker­
ställa Sveriges konkurrenskraft 
internationellt. 

Det känns mycket bra att som ny general­
direktör både ha den av riksdagen beslutade 
nationella strategin, och Rymdstyrelsens 
långsiktiga strategi på plats. Nu är utma­
ningen att manövrera, på ett för Sverige så 
konstruktivt sätt som möjligt, i en omvärld  
i förändring. Vår ambition är att skapa så 
bra utvecklingsmöjligheter som möjligt 
trots de kommande årens begränsade 
ekonomiska ramar.

Jag ser hoppfullt på framtiden, dels för 
att rymdverksamheten redan har en så 
fundamental plats i våra medborgares 
vardag, dels för att rymdområdet kan bidra 
till att lösa de utmaningar som världen står 
inför. Och sist men inte minst, för att vi i Sve­
rige har en mycket god rymdkompetens 
vår storlek till trots. 


#Så arbetar Rymdstyrelsen

Rymdstyrelsens uppgift är i första hand 
att finansiera och initiera forskning och 
utveckling inom rymdområdet. Detta  
görs såväl genom finansiering av svenskt 
deltagande i olika internationella projekt 
som genom fördelning av nationella 
forsknings- och utvecklingsmedel.

Rymdstyrelsen är den svenska kontakten  
inom internationellt rymdsamarbete. Rymd­
verksamhet är huvudsakligen internationell 
eftersom den i regel kräver att flera länder 
samlar sin kunskap och sina resurser.  
Huvuddelen av myndighetens finansiella 
resurser läggs på projekt som utförs inom 
Esa. Myndigheten bevakar också svenska 
intressen vid fördelningen av EU­medel.  
Det dagliga arbetet består främst i att ut­
värdera och följa rymdprojekt och samar­
beten, både nationellt och internationellt. 
Rymdstyrelsen finansierar framförallt fors­
kares och industriers deltagande i olika 
projekt. Den stora mängd projekt som 
Rymdstyrelsen finansierar och följer  
presenteras överskådligt i bilagorna. 

En annan del av arbetet är att profilera 
Sverige som en kompetent och konkur­
renskraftig partner i det europeiska rymd­
samarbetet. Därför krävs god samverkan 
med olika svenska rymdaktörer, främst 
forskare, företag och myndigheter. Rymd­
styrelsen fungerar även som en expert­
myndighet såväl i internationella som  
nationella sammanhang. Dessutom arbe­
tar Rymdstyrelsen med att främja informa­
tionsspridning om rymden samt verkar för 
ett ökat intresse för naturvetenskap och 
teknik bland unga.

Rymdstyrelsen har valt att inte dela in 
verksamheten i olika verksamhetsgrenar. 
All verksamhet är integrerad för att uppnå 
maximala synergieffekter. Vid en liten  
myndighet som Rymdstyrelsen har detta 
bedömts vara det bästa sättet att arbeta 
effektivt och uppnå gott resultat.

#Personal

Rymdstyrelsen hade vid årets utgång  
21 befattningar, fördelade enligt tabell 1. 
Myndigheten har generellt en låg sjukfrån­
varo (tabell 2) men på en liten myndighet 
får enstaka sjukdomsfall stort genomslag, 
vilket syns på de två senaste årens siffror. 
Målet är att fortsatt hålla den generella 
sjukfrånvaron på en låg nivå. Myndigheten 
arbetar för att minska och förebygga  
ohälsa. Stor vikt läggs vid att främja en god 
psykosocial arbetsmiljö och vid arbets­
platsernas utformning. Hjälpmedel och 
terminalglasögon köps in vid behov. Med­
arbetarsamtal genomförs årligen. Alla 
medarbetare erbjuds hälsokontroll och 
influensavaccin. Rymdstyrelsen erbjuder 
viss ersättning för utlägg för motion och 
friskvård och tillhandahåller motionslokal  
i anslutning till arbetsplatsen.

#Kompetensförsörjning

Rymdstyrelsen är en liten myndighet och 
därmed sårbar vad gäller kompetensför­
sörjning. Några av myndighetens ansvars­
områden är i dagsläget beroende av  
enskilda personer. Myndighetens personal 
har god kompetens. Personalomsättning­
en är låg och vid de rekryteringar som 
gjorts under de senaste åren har det fun­
nits ett stort antal sökande med hög kom­
petens. Rymdstyrelsen har hittills lyckats
hantera den stora bredden av uppgifter  
i instruktionen men det finns för lite tid för 
fördjupning och för att föra informationen 
vidare till andra berörda myndigheter. 

Kompetensbehov och utvecklingsmöjlig­
heter sammanställs i en årlig kompetens­
försörjningsplan. Verksamhetsplaneringen 
är ett annat viktigt verktyg i arbetet med 
kompetensförsörjning. Rymdstyrelsen har 
inte behövt vidta några särskilda åtgärder 
för att säkerställa att kompetens finns för 
att fullgöra myndighetens uppgifter. 

#Prestationer

Enligt förordning (2000:605) om årsredovis­
ning och budgetunderlag ska resultat­
redovisningen främst avse hur verksam­
hetens prestationer har utvecklats med 
avseende på volym och kostnader. En  
prestation definieras enligt Ekonomistyr­
ningsverket som en produkt eller tjänst 
som är avslutad och har lämnat myndig­
heten. Rymdstyrelsens verksamhet enligt 
instruktionen (2007:1115) är som 
beskrivits ovan främst av löpande karaktär 
och resulterar inte i produkter eller tjänster 
som lämnar myndigheten. Därtill är de  
flesta rymdprojekt fleråriga, några av de 
projekt Rymdstyrelsen finansierar löper 
över 30 år. Det är därför inte möjligt att  
fördela någon större del av verksamheten  
i prestationer. 

Rymdstyrelsen har definierat två 
prestationstyper:

* Deltagande i ett officiellt Esa­ eller 
EU­möte (volym: antal möten/mötes­
dagar; kostnad: arbetstid under själva 
mötet samt beräknade reskostnader). 
Redovisas under kapitel Internationellt 
rymdsamarbete.

* Beslutad medelsfördelning (volym: antal 
ansökningar/beviljade; kostnad: myndig­
hetens direkta kostnader för arbete,  
material och resor samt en del av 
myndighetens indirekta kostnader).  
Redovisas under kapitel Förutsättningar 
och stöd för innovation på rymdområdet 
och Forskningsfinansiering.

Med denna definition klassificeras 15–20 
procent av myndighetens verksamhet som 
prestationer, medan övrig verksamhet är 
av löpande eller mycket långsiktig karaktär 
som inte ger upphov till något som kan lik­
nas vid produkter eller tjänster som lämnar 
myndigheten. De delar av verksamheten 
som inte kan kategoriseras som prestatio­
ner redovisas i löpande text.

#Kvalitetssäkring

#Styrelse och kommittéer

Rymdstyrelsen är en styrelsemyndighet. 
Styrelsen sammanträdde fyra gånger  
under 2018. Rymdstyrelsens tre rådgivande 
kommittéer möttes sex gånger under 2018. 
De har en viktig roll i att säkerställa kvalite­
ten i verksamhetsorientering och besluts­
underlag. Ledamotsförteckningar återfinns 
i bilaga 4. 

Rymdstyrelsen är även mån om att ha 
kontakter med rymdindustrin och för en 
kontinuerlig dialog med berörd industri för 
ömsesidigt utbyte av information och syn­
punkter om omvärldsanalyser och tänk­
bara framtida utvecklingslinjer.

Kvalitetssäkringen av Rymdstyrelsens 
forskningsprogram redovisas på sidan 23.

#Verksamhetsplanering

Verksamhetsplanering och uppföljning 
sker årligen. Styrelsen beslutade om  
verksamhetsplanen för 2019 vid sitt möte  
i december 2018.

#Strategi

Rymdstyrelsen tog fram en ny strategi under 
2018. Strategin är vägledande i myndighet­
ens prioriteringar. 