#Rektor har ordet

År 2017 fyllde Högskolan Kristianstad 40 år och det fira-
des med en rad aktiviteter. Årsdagen i maj ägnades åt 
jubileet med bland annat en historisk tillbakablick av 
högskolans förste rektor Kaj Björk. Studenterna deltog 
med aktiviteter av olika slag och en 40 meter lång tårta 
serverades på campusplanen. Under höstterminen 
bjöds alla medarbetare på en födelsedagsfest, senare 
samlades alumni och vänner för en uppskattad gåsa-
middag. 

År 2017 slogs också nya rekord. Inför höstterminen 
sökte 40000 studenter, fler än någonsin, till Högskolan 
Kristianstad. Än en gång var högskolan ett av de mest 
sökta lärosätena i landet. Dessutom slog högskolans 
mediala exponering rekord och ökade med hela 44 pro-
cent till fler än 1000 omnämningar i tidningar, radio och 
TV. 

Det finns flera skäl att många studenter söker sig till 
Kristianstad. Högskolan har en lång tradition av utbild-
ningar som riktar sig mot viktiga och stora arbetsmark-
nader som leder till jobb. Utbildningarna har en stark 
koppling till såväl forskning som profession och yrkesliv. 
Ett exempel är den verksamhetsförlagda utbildningen 
i alla program. Högskolan har dessutom ett stort, nät-
baserat utbud av fristående kurser som möjliggör flexi-
bilitet och studier för många som jobbar och bor långt 
från lärosätet. En mer grundläggande förklaring är den 
starka utbildningskulturen. Lärare och övriga medarbe-
tare hyser ett stort engagemang för sina studenter. Som 
student blir man sedd och bemött utifrån sina förutsätt-
ningar. Det viktiga är inte varifrån man kommer utan vart 
man vill komma. Att studenterna uppskattar detta märks 
i kursutvärderingarna som ligger högt – betyget fyra av 
fem i genomsnitt för alla kurser. 

Under året har ytterligare steg tagits för att värna kva-
litetskulturen och profileringen mot eftersökta utbild-
ningar. Tidigare års problem med ekonomiska under-
skott i forskningsbudgeten har nu helt ersatts av ett nytt 
system som håller sig inom ramarna, samtidigt som det 
premierar prestation och ger utrymme för strategiska 
satsningar kopplade till prioriterade utbildningsområ-
den. Anknytningen till forskning och samverkan har där-
med stärks. Att de statliga forskningsanslagen dessutom 
ökar framöver är i det sammanhanget mycket välkom-
met. 

Vidare har högskolan ansökt om forskarutbildnings-
rättigheter inom hälsovetenskap. Två nya forsknings- 
och samverkansplattformar har etablerats inom områ-
dena lärande och verksamhetsutveckling. För att ytter-
ligare främja samverkan har lärare med ansvar som 
samverkanskoordinatorer utsetts till utbildningarna. 

Strategiska planer för den långsiktiga kompetensför-
sörjningen har utvecklats och en strategisk satsning 
har inletts för vetenskaplig kompetensutveckling knu-
ten till prioriterade utbildningsområden. Högskolan har 
tagit fram en omfattande plan för jämställdhetsintegre-
ring och vi kan redan nu konstatera att fördelningen av 
forskningsanslag och karriärsstöd har blivit mer jämlik 
i det nya systemet. Andra nyheter är att en ledarskap-
sakademi har inrättats för att stödja medarbetare som 
tar ansvar som ledare och chefer. Dessutom har en 
pedagogisk akademi inrättats för att stödja lärarna i sitt 
arbete med undervisning och kursutveckling, med inter-
nationell expertis knuten till akademin. Utbudet på eng-
elska inom de stora programområdena ha ökat, bland 
annat inom lärarutbildningen, vilket ger större möjlighet 
till internationella utbyten. Vidare har högskolans orga-
nisation setts över. En ny organisation har beslutats som 
innebär att de tidigare två sektionerna från 2018 ersätts 
av fyra fakulteter (Lärarutbildning, Ekonomi, Hälsoveten-
skap och Naturvetenskap). Till varje fakultet knyts deka-
ner och nämnder med ett samlat ansvar för utbildning, 
forskning, samverkan och kompetensförsörjning. Syftet 
är större tydlighet, starkare identitet och förutsättningar 
för ett samordnat ledarskap mot ännu mer samman-
hållna kunskapsmiljöer. 

Sammanfattningsvis har jubileumsåret 2017 varit ett 
händelserikt och mycket positivt år. 


#Högskolan Kristianstad

Vid Högskolan Kristianstad utbildas studenter till viktiga 
samhällsfunktioner med stor betydelse för människors liv 
och hälsa. Högskolan bedriver företrädesvis professions-
inriktad utbildning på grundnivå med orientering mot 
branscher med stor efterfrågan på högutbildad arbets-
kraft. 

I dag studerar cirka 14600 studenter vid Högskolan 
Kristianstad. Lärosätets utbildningar är efterfrågande 
och antalet sökande ökar årligen – 2017 valde runt 18000 
sökande någon av högskolans utbildningar som sitt 
förstahandsalternativ. 60 procent av studenterna läser 
på program och 40 procent på fristående kurs. Motsva-
rande fördelning gäller även campus- och distansstu-
denter. Sex av tio läser sin utbildning förlagd till lärosätets 
lokaler medan fyra av tio läser sin utbildning via nätet 
eller på distans. Varje år examineras drygt 1000 studen-
ter. 

Högskolans utbildningar samverkar med företag, sko-
lor, sjukhus och andra organisationer och kan därför 
erbjuda verksamhetsförlagd utbildning i samtliga pro-
gram på grundnivå. Studentgruppen präglas av bredd 
och mångfald, vilket bidrar till en spännvidd av förvänt-
ningar på utbildning och lärandemiljö. Samtidigt ställer 
det höga krav på lärarnas förmåga att handleda och 
undervisa. Studenterna består till övervägande del av 
kvinnor, vilket hänger samman med högskolans priori-
tering av utbildningar med tydlig koppling till vård och 
skola. Var fjärde student har utländsk bakgrund, i den 
meningen att de är utrikes födda eller att deras föräld-
rar är födda i ett annat land än Sverige. Varannan stu-
dent kommer från så kallade studieovana hemmiljöer 
utan föräldrar med eftergymnasial utbildning och fler-
talet studenter rekryteras i närområdet. 

Efter studierna stannar många kvar och börjar arbeta 
i regionen. Bland dem som examinerades för några år 
sedan började nästan tre av fyra att arbeta i Skåne eller 
Blekinge. Av dessa började hälften att arbeta i Kristian-
stad eller kringliggande kommuner. Högskolan bidrar 
på så sätt till att höja utbildningsnivån i regionen och 
samtidigt stimulera unga människor till akademiska stu-
dier och arbete i regionen. Utifrån ett samhällsperspek-
tiv tillgodoser högskolan nordöstra Skåne och Blekinge 
med högutbildad arbetskraft. Det är två områden som 
har lägre utbildningsnivå och högre arbetslöshet jäm-
fört med rikssnittet i Sverige. 

Högskolans verksamhet är utbildningsorienterad och 
den årliga omsättningen om totalt en halv miljard kro-
nor fördelas till utbildning med 86 procent och till forsk-
ning med 14 procent.

Högskolans forskningspolitiska arbete riktas mot att 
stärka forskning med relevans för prioriterade utbild-
ningar och då främst utbildningsprogram med många 
studenter. Dessutom prioriteras forskning med stor 
potential för externa samarbeten och extern finansie-
ring. Forskningen vid högskolan bedrivs inom områ-
dena utbildningsvetenskap, hälsovetenskap, teknik och 
naturvetenskap/biomedicin samt inom humaniora och 
samhällsvetenskap och sker företrädesvis inom ramen 
för högskolans tolv forskningsmiljöer.

Högskolans strategiska arbete utgår från styrdoku-
mentet Strategi 2015-2020 – Utbildningsprogram som är 
ledande i Sverige. Den övergripande målsättningen är 
att verksamheten vid högskolan år 2020 ska domineras 
av utbildningsprogram som är nationellt ledande i sitt 
slag. Högskolans vision, värdering och viljeinriktning for-
muleras på följande sätt: 

* Högskolan Kristianstad ska vara ett ledande läro-
säte inom några av landets mest efterfrågade aka-
demiska utbildningar, anpassade för framtidens 
arbetsliv. 

* Verksamheten ska präglas av närhet mellan medar-
betare i dynamiska kollegiala miljöer, närhet mellan 
lärare och studenter och närhet mellan utbildning, 
forskning, samhälle och arbetsliv. 

* Högskolan ska vara en attraktiv arbetsplats där alla 
relationer varje dag präglas av öppenhet, respekt 
och jämställdhet. 

* Högskolan ska välkomna alla studenter och stödja 
deras lärande, även studenter som ser högre utbild-
ning som en nästan oöverstiglig utmaning. 

* Högskolan ska utveckla en hög grad av internatio-
nalisering. 

* Högskolan ska dra nytta av sin lokalisering i ett bios-
färområde och bidra till lösningar som gör att sam-
hället omvandlas i en mer hållbar riktning. 

* Högskolan ska bidra till samhällsutveckling genom 
uppdragsverksamhet, forskningssamarbeten och 
innovation, exempelvis relaterat till mat, hälsa och 
vatten. 