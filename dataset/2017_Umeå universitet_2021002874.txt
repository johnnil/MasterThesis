#Förord 

Under 2017 har Umeå universitet producerat stora 
mängder kunskap som har genomgått kritisk 
granskning och nu är tillgänglig för vår omvärld. 
Genom möten mellan forskare, lärare och studenter, 
och inte minst en nära samverkan med det övriga 
samhället, lokalt, regionalt, nationellt och interna-
tionellt, sprider vi dessa kunskaper vidare.  

När vi blickar tillbaka på 2017 kan vi glädjas åt flera 
framgångar på forskningsområdet, inte minst i form 
av flera riktigt stora forskningsanslag. Till exempel 
beviljades Umeå universitet ett femårigt forsknings-
anslag på 35 miljoner kronor av Stiftelsen för 
strategisk forskning för att i ett tvärvetenskapligt 
projekt kartlägga hur växter reagerar på stress, ex-
empelvis torka och extrema temperaturer. Under 
våren invigdes också universitetets nya forsknings-
centrum, Wallenberg centrum för molekylär medi-
cin. År 2017 var dessutom ett år då Umeå univer-
sitetet valde att profilera sin forskning inom det 
arktiska området. Syftet var att belysa den bredd av 
forskning med fokus på den norra regionen som be-
drivs vid Umeå universitet. Vid ett flertal tillfällen 
under året har vi framgångsrikt presenterat, 
diskuterat och debatterat frågor som rör den norra 
regionen. Vi startade med Kunskapsnoden i februa-
ri, följt av såväl ett klimatseminarium med koppling 
till den senaste forskningspolitiska propositionen i 
närvaro av ministern för högre utbildning och 
forskning, Helene Hellmark Knutsson, som en 
större internationell konferens om Arktis inom 
samhällsvetenskap och humaniora. Universitetets 
arktiska forskningscentrum ARCUM firade också 
sitt 5-års jubileum under 2017. 

I början av året invigde Umeå universitet sin nya 
forskningsrestaurang med Sveriges just nu tekniskt 
mest avancerade kök. Den nya forskningsrestau-
rangen är en milstolpe i Restauranghögskolans 
ambitioner om en verksamhet med ännu större 
akademisk tyngd. Under året har också Umeå 
universitets nya forskningsfartyg R/V Botnica döpts 
och gjorts redo för tjänstgöring till havs. 

Vårpromotionen och Årshögtiden blev viktiga 
tillfällen för att promovera och installera våra nya 
doktorer, hedersdoktorer och professorer, samt 
hylla universitetets pristagare för deras insatser. 
Högtiderna ramades in av föreläsningar och 
seminarier med våra festföremål, vilket visade på 
den bredd och höga kvalitet som finns i vår 
forskning och utbildning. 

Under Årshögtiden besöktes universitetet av H.M.K. 
Carl XVI Gustaf. Kungen mottog då det seminarium 
som universitetet gav honom i samband med hans 
70-årsdag. Även detta seminarium gick under temat 
Arktis. Under året har Umeå universitet också 
tecknat samarbetsavtal med såväl Polarforsknings-
sekretariatet, som med fem nordliga universitet, ett 
samarbete under namnet the Arctic Five.  

Med alla dessa aktiviteter och den forskning som 
bedrivs om arktiska frågor har vi verkligen lyckats 
sätta Umeå universitet på den arktiska kartan. 
Verksamheten slutar inte med att året tar slut. 
Under kommande år kommer arbetet att fortsätta 
med att vidga begreppen kring arktisk forskning. 

Även omvärlden uppmärksammade Umeå universi-
tet under 2017. Umeå universitet får fortsatt höga 
betyg och fina omdömen i internationella 
rankningar av lärosäten. Glädjande nog behåller 
Designhögskolans utbildning i industriell design sin 
världsledande position för andra året i rad. I den 
nationella antagningsomgången inför höstterminen 
2017 är Umeå universitet ett av sju lärosäten som 
har ett ökat antal sökande jämfört med föregående 
hösttermin. Vi befäster vår position som ett mycket 
populärt lärosäte vilket visas i att Umeå universitet 
hade näst flest förstahandssökande i landet. Under 
året har nio nya utbildningsprogram inrättats, 
samtidigt som ett flertal program har reviderats för 
att förbättra kvalitet och lärandeformer. 

Internationalisering är för Umeå universitet en 
kvalitetsfråga och inför våren 2018 går vi tvärt emot 
rikstrenden och har en kraftig ökning av antalet som 
söker ett internationellt masterprogram. Umeå uni-
versitets populäraste internationella master-
program är i molekylärbiologi, följt av ekologi, 
befolkningsstudier och geoekologi. 

Under den senare delen av året har vi i 
universitetsvärlden uppmärksammat den kraftfulla 
manifestationen mot sexuella trakasserier som har 
sitt ursprung i #metoo-uppropet. Alla människors 
lika värde är en självklarhet vid Umeå universitet. 
Att fortsätta arbetet med universitetets värdegrund 
och hela tiden hålla dialogen levande är en 
förutsättning för att skapa en arbets- och studieplats 
där alla känner sig trygga och välkomna. 

Ett universitet är en plats där diskussioner ska föras. 
Utöver inomvetenskapliga seminarier och konferen-
ser har lärare och forskare vid Umeå universitet 
även träffat allmänheten, bland annat i samband 
med årets Vetenskapsluncher. Vi har dessutom haft 
besök av flera prominenta gäster som har delat med 
sig av sina kunskaper. Som avslutning på året höll 
professor Jacques Dubochet, en av 2017 års Nobel-
pristagare i kemi, en öppen föreläsning om kryo-
elektronmikroskopi som är en revolutionerande 
metod för att ta fram tredimensionella bilder av 
livets molekyler. Universitetets forskare, som för 
övrigt arbetar med ett av landets två kryoelektron-
mikroskop fick en unik möjlighet att diskutera med 
Jacques Dubochet om tekniken och om hur man 
skapar framgångsrik forskning. Det gavs även 
tillfälle för gymnasieungdomar att få ställa frågor till 
Nobelpristagaren. 

Universitetets framgångar är av stor betydelse för 
vår synlighet och attraktionskraft både mot blivande 
studenter och mot forskarsamhället liksom mot det 
övriga samhället. Som rektor kan jag inte nog 
understryka den stolthet jag känner över de resultat 
som Umeå universitet har presterat under 2017. 

Tillsammans med mina kollegor i ledningen för 
Umeå universitet konstaterar jag att Umeå 
universitet har den bredd och kvalitet i forskning 
och utbildning som krävs för att bära in i framtiden. 
Vi är väl rustade och kan därmed med tillförsikt se 
fram emot det arbete som ligger framför oss! 
 

#Inledning 

Umeå universitet har en högt ställd vision, Umeå 
universitet 2020 – Vision och mål.  

Delmålen är indelade i områdena Långsiktighet 
möjliggör högt risktagande, Kreativa miljöer 
stimulerar till dynamiska möten, Samverkan 
skapar utveckling och stärker kvalitet, Utbildning 
för gränslös kunskap, Forskning som spränger 
gränser samt Det goda och effektiva universitetet.  

År 2014 blev det första implementeringsåret för 
visionen, och implementeringen har fortsatt under 
perioden 2015─2017. Inför uppföljning av delmålen 
2016 utvecklades och samordnades uppföljnings-
modellen mellan universitetets olika nivåer. Under 
våren 2017 har en uppföljning av delmålen genom-
förts och rapporterats till universitetsstyrelsen.  

Under 2016 utarbetades en universitetsgemensam 
verksamhetsplan som omfattar 2017 och som har 
fastställts av rektor, i syfte att tydligare presentera 
universitetets fastställda mål samt viktigaste aktivi-
teter och uppdrag. Arbetet med att förenkla och för-
bättra universitetets process och modell för verk-
samhetsplanering och verksamhetsuppföljning har 
fortsatt 2017. Rektor har fastställt 13 delmål för 
2018, varav sju är obligatoriska för alla organisato-
riska nivåer. 