#REKTOR HAR ORDET

I september 2017 blev jag rektor för Karlstads uni- 
versitet. Jag kom till ett universitet med många 
engagerade, kunniga och drivande människor. Här 
finns en positiv verksamhetskultur och en stabil 
ekonomi med nöjda och engagerade studenter.

Karlstads universitet har en stark förankring i  
regionen, något som står helt klart för mig efter alla 
möten med regionala aktörer som jag haft under 
hösten. Det är ett universitet med en nationell attrak- 
tionskraft och ett antal forskningsområden som har 
internationell spets. Ett universitet med en tyngd-
punkt på professionsutbildningar såsom lärarut-
bildningar, vårdutbildningar, ingenjörsutbildningar 
och ekonomiutbildningar. Just de utbildningar som 
efterfrågas starkast på arbetsmarknaden idag.  
Men också med relativt nystartade utbildningar  
som konstnärlig kandidat, psykolog och inte minst 
juristutbildningen som hade sin första antagning 
2017, med ett mycket stort intresse från studenthåll.

Jag kom till Karlstads universitet under ett år med 
positiv utveckling. Ett år då universitetet, trots en 
nationell nedgång lyckades öka antalet sökande till 
utbildningarna. Ett år med en ökning av de externa 
forskningsanslagen och med större framgång hos 
nationella forskningsfinansiärer som Vetenskaps-
rådet än någonsin tidigare. Året då studenterna 
öppnade ett nytt kårhus. Ett år med ett ekonomiskt 
resultat nära idealresultatet 0. Inget dåligt utgångs- 
läge för en ny rektor.

Mycket har under 2017 gått vår väg men vi har 
trots allt utmaningar att ta tag i om vi ska kunna 
fortsätta vår positiva utveckling. Vi måste fortsätta 
att förbättra kvaliteten och attraktiviteten för våra 
utbildningar. Vi måste bygga vidare på vår goda 
samverkan med näringsliv, offentlig sektor och 
andra universitet både i Sverige och internationellt.  
Vi måste satsa mer på rekrytering av hög- 
kompetent personal. Och vi måste öka  
externfinansieringen av vår forskning för 
att stärka den och skapa fler spetsmiljöer, 
inte minst, för att säkra kvaliteten i våra 
utbildningar. Här är utmaningen stor vad 
gäller forskning relaterad till våra största 
professionsutbildningar, lärar- och  
vårdutbildningarna.

Universitetsstyrelsen tog under 
hösten initiativ till ett strategiarbete 
som ska staka ut vägen framåt för 
universitetet och säkra en fortsatt 
positiv utveckling. Dels genom att 
hantera ovan nämnda utmaning-
ar, men också nya utmaningar 
i en värld där universitetets förutsättningar föränd-
ras. Detta arbete kommer att involvera de flesta på 
universitetet under 2018.

Sammantaget har 2017 varit ett bra år och trots 
turbulens i omvärlden ser framtiden ljus ut. Vi har en 
god grund att bygga på. Men konkurrensen om såväl 
studenter som forskningsfinansiering och kompetent 
personal har hårdnat och förändringarnas vindar 
blåser i omvärlden, så det kommer att krävas en stor 
gemensam insats där alla måste bidra.

Jag ser fram emot ett spännande och händelse-
rikt 2018 för Karlstads universitet.


#STUDENTKÅREN HAR ORDET

Karlstad Studentkår är en partipolitiskt och religiöst obunden organisation verksam 
vid Karlstads universitet. Karlstad Studentkårs huvudsakliga syfte är att bevaka 
och medverka i utvecklingen av utbildningen samt förutsättningarna till studier 
vid Karlstads universitet. Karlstad Studentkår grundades 1967 och är medlem i 
Sveriges Förenade Studentkårer (SFS).

#ÅRET SOM GÅTT

Karlstad Studentkår har växt under året och haft 
fortsatt stabil medlemsrekrytering med cirka 4 000 
medlemmar. Studentkåren gör mycket för studen-
terna och är en väldigt ambitiös organisation, vi har 
för första gången på 11 år ett kårhus och har ett 
närmare samarbete med fler aktörer än på länge. 
Under året ställdes studentkåren inför stora pröv-
ningar, men som visade sig att vi skulle komma 
starkare ur och jobba bättre tillsammans.

#UTBILDNINGSFRÅGOR

Att undervisningen på universitetet ska hålla hög 
kvalitet förblir en viktig fråga för Karlstad Studentkår.

Under 2017 har det nya kvalitetssäkringssyste-
met kommit fram. I det nya systemet är student-
perspektivet särskilt framträdande, men ännu har vi 
lång väg kvar för att studenternas roll ska bli tydlig. 
Ett viktigt perspektiv i utbildningen är systemen för 
kontakt mellan lärare och studenter, där är bytet av 
lärplattform som kommer mycket välkommet. Även 
arbetet med trådlöst internet och digitala tentamen 
är välkomnat och viktigt.

#STUDENTERS RÄTTIGHETER

Karlstad Studentkår arbetar löpande med att bevaka 
studenters rättigheter och belysa de områden där 
problem finns eller kan uppstå.

Ett av de områden där problem har uppstått gäller 
komplettering, där studentkåren uppfattar regelver-
ket som otydligt. Detta är ett problem för rättssäker-
heten vid examinationer och det är något som varit 
grund för studentfall under flera år.

Andra stora problem har berört examensarbeten 
som skrivs i par samt problem med administration 
och information. Angående det senare handlar det 
främst om att kursplaner inte följts och att littera-
turlistor samt scheman inte varit tillgängliga i tid. 
Ett problem som funnits under längre tid är bristen 
på handledning vid uppsatsskrivande, detta är ett 
område man behöver förbättra sig i.

#FÖRUTSÄTTNINGAR FÖR STUDIER

Karlstads universitet har under 2017 arbetat med 
att stärka den fysiska studiemiljön både nu och på 
längre sikt. I biblioteket har det skapats fler och 
bättre anpassade studieplatser, något som upp-
skattas mycket av oss studenter. Gläntan har också 
uppdaterats till en mer trivsam och mer anpassad 
miljö vilket ger möjlighet till en lugn stund i studierna. 
Ett område som behöver utvecklas är lunchmöjlig-
heterna i hus 21 och även ljudvolymen där. Universi-
tetet behöver vidare utöka antalet fristående kurser 
och antalet fristående platser på programkurserna, 
samhället förändras och det gör också utbildningens 
förutsättningar och inte minst behovet av livslångt 
lärande. 


#ORGANISATION

Karlstads universitet är en statlig myndighet som leds av en universitetsstyrelse 
och rektor. Universitetet är organiserat i två fakulteter, en lärarutbildningsnämnd 
samt centrala stödfunktioner. Verksamheterna omfattar tillsammans drygt  
1200 anställda och under kalenderåret 2017 har universitetet haft fler än 18000 
registrerade studenter.

#UNIVERSITETSSTYRELSE

Högsta beslutande organ vid lärosätet är univer-
sitetsstyrelsen. Regeringen utser ledamöter från 
den akademiska världen, näringslivet och offentliga 
organisationer. I universitetsstyrelsen finns även 
ledamöter utsedda av Karlstad Studentkår samt 
tre lärarledamöter. Lärosätets personalorganisatio-
ner utser styrelserepresentanter med närvaro- och 
yttranderätt.

#UNIVERSITETSLEDNING

Universitetsledningen bestod under år 2017 av 
rektor, prorektor, vicerektorer samt universitetsdi-
rektör. Rektor är myndighetschef. Prorektor utses av 
rektor och är av universitetsstyrelsen utsedd att vara 
ställföreträdande myndighetschef. De två vicerekto-
rerna har under året haft särskilt ansvar för kvalitets-
frågor respektive näringslivssamverkan. Universitets-
direktören har ansvar för lärosätets gemensamma 
förvaltning.

#FAKULTETER OCH STÖDFUNKTIONER

Utbildnings- och forskningsverksamheterna vid 
Karlstads universitet organiseras i två fakulteter. 
Fakulteterna ansvarar för utbildning, forskning och 
samverkan med omvärlden. Verksamheterna leds av 
dekaner, som även är ordförande i respektive fakul-
tetsnämnd. Dekanerna utses av rektor. 

Vid lärosätet finns också en universitetsgemen-
sam lärarutbildningsnämnd med dekan som har ett 
särskilt ansvar för lärarutbildningarna. 

Centrala stödfunktioner har till uppgift att ge 
service till universitetets fakulteter, ledning och sty-
relse. Stödfunktionerna arbetar även med uppdrag 
från och rapportering till externa instanser.

#BOLAG

Karlstads universitet äger ett holdingbolag, Karl-
stads universitet Holding AB. Holdingbolaget är 
ensam ägare av dotterbolaget Karlstads universitets 
uppdrags AB som förmedlar och administrerar upp-
dragsutbildning vid lärosätet.


#SAMMANFATTNING

För kalenderåret 2017 kan Karlstads universitet 
redovisa en positiv kapitalförändring på 7,1 miljoner 
kronor. Av detta är 1,1 miljoner kronor resultatande-
lar från Karlstads universitets uppdrags AB. Univer-
sitetets ackumulerade överskott uppgick vid årets 
slut till 141,2 miljoner kronor. I relation till de totala 
kostnaderna motsvarar detta 13 procent.

Verksamhetens intäkter var 1108,7 miljoner kronor, 
medan kostnaderna var 1102,7 miljoner kronor. 
Resultatet för området utbildning på grundnivå 
och avancerad nivå var 7,6 miljoner kronor, medan 
området forskning och utbildning på forskarnivå kan 
redovisa ett underskott på 0,5 miljoner kronor.

Det ekonomisk utfallet kan främst förklaras av ökade 
anslag och externa intäkter i kombination med att 
planerade rekryteringar har blivit fördröjda.

Efterfrågan på högre utbildning har de senaste åren 
minskat i Sverige. Under år 2017 gällde detta inte 
Karlstads universitet, utan antalet förstahandssökan-
de till program eller fristående kurs ökade i jämförel-
se med år 2016.

Karlstads universitets utbildningsutbud på grundnivå 
och avancerad nivå karakteriseras av programut-
bildningar av professionskaraktär. Andelen program-
studenter har ökat över tid och uppgick år 2017 till 
mer än fyra femtedelar av studentvolymen, medan 
andelen studenter på fristående kurser minskat i 
motsvarande grad. Över tid har också distributions-
formerna för utbildningar förändrats, och en allt 
större andel av undervisningen sker via distans. År 
2017 uppgick andelen distansundervisning till 26 
procent av den totala studentvolymen.

Utbildningsutbudet utvecklas kontinuerligt och har 
de senaste åren kompletterats med nya examensrät-
ter för psykolog och på konstnärlig grund. Under år 
2017 erhöll Karlstads universitet även rätt att utfärda 
juristexamen.

Universitetets samlade utbildningsvolym på grundni-
vå och avancerad nivå minskade under kalenderåret 
2017. Sammantaget motsvarade registreringarna 
8598 helårsstudenter, varav det anslagsfinansierade 
uppdraget omfattade 8278 helårsstudenter. Med 
ett takbelopp på 634,5 miljoner kronor och ett totalt 
anslagsvärde på 642,0 miljoner kronor redovisar 
universitetet en överproduktion motsvarande 7,5 
miljoner kronor.

Könsfördelningen bland Karlstads universitets stu-
denter är ojämn. Nästan två tredjedelar av helårs-
studenterna på grundnivå och avancerad nivå är 
hänförbara till kvinnor. Avståndet till det spann om 
40-60 procent som brukar anses vara jämnt fördelat 
är oförändrat sedan år 2016.

Till utbildning på forskarnivå antog Karlstads 
universitet 36 personer år 2017. Totalt fanns 284 
forskarstuderande registrerade vid lärosätet, av vilka 
252 aktivt har bedrivit forskarstudier under år 2017. 
Deras samlade forskningsaktivitet motsvarade 132 
helårspersoner, av vilka merparten finansierades av 
externa medel. Under kalenderåret 2017 avlades 48 
examina på forskarnivå, varav 31 doktorsexamina 
och 17 licentiatexamina.

Intäkterna till forskning och forskarutbildning 
uppgick år 2017 till 374,9 miljoner kronor, vilket är 
en ökning med 3 procent jämfört med år 2016. Av 
forskningsintäkterna var 60 procent anslag och 40 
procent bidrag eller övriga externa intäkter. Andelen 
externfinansierad forskning har därmed ökat med en 
procentenhet jämfört med år 2016.

En växande del av universitetets forskning bedrivs 
inom starka och excellenta grupper. Dessa strate-
giska satsningar bestäms och finansieras genom 
särskilda beslut. Under år 2017 har universitetets 
satsning på två excellenta forskargrupper och fem 
starka forskargrupper uppgått till totalt 55 miljoner 
kronor.

Antalet anställda vid Karlstads universitet var i med-
eltal under året 1 243 personer. Uttryckt i årsarbets-
krafter uppgick personalstyrkan till 1 032, vilket är en 
ökning med 8 årsarbetskrafter jämfört med år 2016. 
Könsfördelningen bland universitetets personal är 
jämn på övergripande nivå, men nedbrutet på olika 
personalkategorier är skillnaderna i vissa fall stora.

Meriteringsnivån bland universitetets lärare har 
fortsatt att stiga. År 2017 var 65 procent av univer-
sitets lärare disputerade, vilket är en ökning på tre 
procentenheter jämfört med år 2016. Antalet pro-
fessorer, lektorer och meriteringsanställda har ökat, 
medan antalet adjunkter och doktorandanställda har 
minskat. Andelen administrativ och teknisk personal 
i relation till undervisande och forskande personal 
har inte ändrats under året.