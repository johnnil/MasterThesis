#GD OM 2018

#ETT OVANLIGT HÄNDELSERIKT ÅR I  SKOGEN 

2018 var på många sätt ett speciellt år för svensk skog och Skogsstyrelsens verk­
samhet. Inte minst med tanke på det extrema vädret som orsakade såväl skogs­
bränder som omfattande angrepp av granbarkborrar. De politiska svängningarna 
under året har också i hög grad påverkat Skogsstyrelsens verksamhet. Flera nya, 
omfattande regeringsuppdrag startade i början av året och avvecklades sedan  
i slutet av året, när den nya budgeten för 2019 röstades igenom i riksdagen. 

Skogen har kommit att bli en allt
viktigare samhällsfråga. Debatten om skogen har inte 
längre bara förts i traditionella 
skogliga sammanhang, utan märktes 
även under valrörelsen 2018 i 
partiledarintervjuer och debatter. 
Framförallt har frågor som kretsar 
kring ägande- och brukningsrätt 
varit aktuella – inte minst kopplat till 
Skogsstyrelsen uppdrag att inventera 
nyckelbiotoper och några uppmärk-
sammade rättsfall gällande artskydd 
och fjällnära skog.

Det är naturligt att vi som myndig-
het får anpassa vår verksamhet efter 
rådande omständigheter – såväl 
politiska som väderbetingade. Men 
skogspolitikens grund i form av jäm-
ställda produktions- och miljömål 
står fortfarande fast. Skogsstyrelsens 
interna övergripande mål under 
2018 har en direkt koppling till de 
jämställda målen, att vi ska stärka 
naturvärden och möjliggöra ökad 
avverkning för ett hållbart samhälle. 

För att komma närmare detta mål 
har vi under året arbetat med både 
produktionsinriktade och miljö-
relaterade uppgifter – till stor del 
i dialog och samverkan med andra 
delar av skogssektorn. 

Exempelvis har samverkans-
processen för skogsproduktion 
fortsatt, där ett 30-tal olika aktörer 
deltar. En rapport med ett antal 
förslag för att öka skogsproduktionen 
gick ut på remiss i slutet av året 
och den slutliga rapporten väntas 
under början av 2019. En viktig 
utgångspunkt i arbetet är att målen 
för skogsproduktion, miljömål och 
insatser för andra samhällsmål  
behöver utvecklas tillsammans. 

Flera nya och förändrade  
regeringsuppdrag 2018 hade  
tydliga kopplingar till miljömålet.  
Vi inledde en landsomfattande 
inventering av nyckelbiotoper 
och förstärkte arbetet med natur-
vårdande skötsel och områdesskydd. 
Formellt skydd av skyddsvärda  
miljöer, tillsammans med åtgärder 
för att bevara och utveckla natur-
värdena i dessa områden, är viktiga 
förutsättningar för en hållbar 
utveckling i den svenska skogen.  
I det här arbetet har vi också märkt 
och kunnat tillmötesgå ett ökande 
intresse från markägare att själva 
anmäla skogar med höga natur-
värden för formellt skydd. 

Ett annat stort regeringsuppdrag 
till Skogsstyrelsen 2018 var att till-
sammans med flera andra myndig-
heter tillvarata jobbpotentialen inom 
de gröna näringarna – Naturnära 
jobb. Över 1 600 personer anställdes 
i Skogsstyrelsens arbetslag under 
året vilket var mer än vad som 
prognosticerades i början av året. 
De arbetade med naturvårdande 
uppgifter som annars inte hade blivit 
gjorda, till exempel röjningar längs 
vägar och vandringsleder, invente-
ring av källor, skötsel- och restaure-
ringsåtgärder i naturreservat, men 
även skötsel av grönytor och nöd-
stängsling på grund av sommarens 
torka. Regeringens förväntan var att 
det omfattande uppdraget skulle få 
en snabb start och Skogsstyrelsen 
har all anledning att känna stolthet 
över hur uppdraget genomfördes.


#KAPITEL 1

#SKOGSPOLITIKEN OCH VÅRT UPPDRAG

Skogsstyrelsen är förvaltningsmyndighet under regeringen och har i uppgift att 
verka för att landets skogar sköts på ett sådant sätt att de skogspolitiska mål som 
beslutats av riksdagen kan uppnås. De skogspolitiska styrmedlen inkluderar bland 
annat kunskapsöverföring/rådgivning, tillsyn, inventeringar, ekonomiskt stöd och 
uppdragsverksamhet.

Skogsstyrelsen följer skogarnas och 
skogsbrukets utveckling i enlighet med sektorsansvaret. 
Skogsstyrelsen ska verka för att det 
generationsmål för miljöarbetet och 
de som riksdagen har fastställt nås 
och har även ansvar för att sam-
ordna uppföljning, utvärdering och 
rapportering av miljökvalitetsmålet 
Levande skogar. Skogsstyrelsen ska 
också samordna genomförande, 
utveckling, uppföljning och rappor-
tering av målet för friluftslivspoliti-
ken som avser tillgång till natur för 
friluftsliv på skogsmark. 

Den gällande skogspolitiken,  
En ny skogspolitik, beslutades år 
1993 och bekräftades år 2008 genom 
propositionen En skogspolitik i takt 
med tiden. 

De skogspolitiska målen utgörs 
sedan år 1993 av ett miljömål och 
ett produktionsmål. Målen ska vara 
jämställda.

#MILJÖMÅLET

Skogsmarkens naturgivna produk-
tionsförmåga ska bevaras. En biologisk 
mångfald och genetisk variation i skogen 
ska säkras. Skogen ska brukas så att 
växt- och djurarter som naturligt hör 
hemma i skogen ges förutsättningar 
att fortleva under naturliga betingelser 
och i livskraftiga bestånd. Hotade arter 
och naturtyper ska skyddas. Skogens 
kulturmiljövärden samt dess estetiska 
och sociala värden ska värnas. 

#PRODUKTIONSMÅLET

Skogen och skogsmarken ska utnyttjas 
effektivt och ansvarsfullt så att den ger 
en uthålligt god avkastning. Skogspro-
duktionens inriktning ska ge handlings-
frihet i fråga om användningen av vad 
skogen producerar.

Det skogliga sektorsansvaret från 
år 1993 medför att åtgärder som 
krävs för att bevara skogslandskapets 
natur- och kulturmiljövärden är ett 
gemensamt ansvar för skogsbruket 
och myndigheterna. 

I En skogspolitik i takt med tiden 
slås också fast att de två målen och 
det delade ansvaret mellan sam-
hället och skogsägarna förutsätter 
en tydligt definierad och långsiktig 
äganderätt. Sammanfattningsvis 
beskrivs skogspolitiken ofta som 
”frihet under ansvar”. 

För att politikens mål ska kunna 
uppnås krävs stora frivilliga insatser 
från skogsbruket utöver de krav som 
ställs i lagstiftningen. Skogsstyrelsen 
ska föra dialog med skogssektorn i 
vid bemärkelse och skogsnäringen 
i synnerhet om vilka åtgärder som 
behöver vidtas för att målen ska 
kunna nås, och för att få veta vilket 
stöd som behövs från staten.

#NATIONELLA SKOGSPROGRAMMET

Inom ramen för Sveriges nationella 
skogsprogram har Regeringen under 
2018 beslutat om en strategi och 
en handlingsplan som ska bidra till 
att programmets vision ”Skogen, det 
gröna guldet, ska bidra med jobb och 
hållbar tillväxt i hela landet samt till 
utvecklingen av en växande bioeko­
nomi” ska kunna uppnås. 

Verksamheten regleras i grun-
den av Myndighetsförordningen 
(2007:515), Förordning (2009:1393) 
med instruktion för Skogsstyrelsen 
samt regleringsbrev för 2018. 
