#Generaldirektörens förord 

I april 2017 tillträdde jag som generaldirektör för Institutet för språk och folkminnen och 
kan nu snart blicka tillbaka på mitt första år som myndighetschef. Att institutets frågor 
engagerar och berör många får jag dagligen bevis för och det har varit en glädje att erfara 
den djupa expertkunskap och kreativitet som finns hos myndighetens medarbetare. 
 
Utvecklingen i omvärlden ger hela tiden upphov till nya diskussioner och perspektiv på 
språk, identitet, arv och ursprung. Mitt i denna debatt befinner sig Institutet för språk och 
folkminnen. Här har vi ett viktigt samhällsuppdrag i att på vetenskaplig grund bygga upp och 
förmedla kunskap kring språkvård, dialekter, namn, vardagsliv och traditioner. Institutets 
områden omfattar flera forskningsfält och griper över ett brett spann i tid och rum, från 
medeltida personnamn till nyordslistor. Inom myndigheten genomförs ett antal långsiktiga 
forsknings- och dokumentationsprojekt, parallellt med en rådgivnings- och upplysnings-
verksamhet som kräver snabba svar via telefon, mejl och Twitter. 
 
Myndighetens uppdrag har under senare år fått ytterligare dimensioner tack vare en allt rikare 
språklig och kulturell mångfald i samhället och en snabb teknisk utveckling. Under 2017 har 
myndighetens arbete bland annat resulterat i ett antal publikationer kring traditioner som fått 
ökad betydelse under senare år. Nya svenska skrivregler har tagits fram och myndighetens 
experter har bidragit med sitt kunnande inför och i samband med införandet av den nya 
namnlag som trädde i kraft den 1 juli 2017. De nationella minoriteternas rättigheter och de 
nationella minoritetsspråken har varit i särskilt fokus under året. I de utredningar som 
genomförts och presenterats 2017 har institutet deltagit med expertis vid utformning och 
bedömning av förslagen. I enlighet med regeringens uppdrag har institutet redovisat hur 
arbetet med offentlig terminologi bör bedrivas framöver.  Institutet för språk och folkminnen 
har ansvarat för att sammanställa Sveriges periodiska rapport till Unesco om arbetet med 
konventionen om tryggande av det immateriella kulturarvet som lämnades i december 2017. 
Våra samlingar av folkminnesmaterial har blivit mer tillgängliga via webbverktyget 
Sägenkartan och arbetet med att digitalisera samlingarna har fortskridit. Myndighetens 
forskare har presenterat sina arbeten vid ett flertal seminarier, konferenser och enskilda 
föreläsningar i Sverige och utlandet. 
 
Att kontinuerligt arbeta för att främja en god förvaltningskultur i staten är angeläget för hela 
statsförvaltningen, så även för institutet. Vi har utvecklat och fördjupat samarbetet med 
myndigheter och andra aktörer, bland annat inom forskningsområdet. Ett kontinuerligt arbete 
har bedrivits för säkra både rättssäkerhet, effektivitet och en god arbetsmiljö i myndigheten. 
 
Institutet för språk och folkminnen tar nu nya steg för att utveckla sin roll som Sveriges 
nationella språkmyndighet och tongivande kulturarvsmyndighet för folklig kultur. 
 
 
#Redovisningens struktur och uppbyggnad

Institutet för språk och folkminnens (ISOF) 
årsredovisning är indelad i en resultatredo-
visningsdel och en finansiell redovisningsdel.  
Resultatredovisningen inleds med att organisa-
tion och verksamhet samt särskilda uppdrag 
redovisas och avslutas med redovisning av 
kompetensförsörjning, klarspråksarbetet och åt-
gärder för nationella minoriteter.  

#Redovisning utifrån verksamhetsområden 

Liksom föregående år är redovisningen i huvud-
sak indelad och disponerad efter de tre verksam-
hetsområdena 

* Insamling, dokumentation och 
bevarande 

* Forskning, utveckling och vetenskaplig 
bearbetning 

* Kunskapsspridning 

Myndigheten redovisar verbala prestations-
beskrivningar under varje verksamhetsområde. I 
slutet av varje redovisat verksamhetsområde 
presenteras i tabellform dessutom resursför-
delningen i de olika ämnesområden som verk-
samheten omfattar, det vill säga dialekter, folk-
minnen, namn, svensk och allmän språkvård 
samt minoritetsspråk. Utöver ämnesområdena 
redovisas också ämnesöverskridande verksamhet 
som omfattar mer än ett ämnesområde. 

Institutets medarbetare registrerar arbetad tid per 
verksamhetsområde via egenrapportering i löne-
systemet Palasso och det är denna tidsredovisning 
som används som underlag för hur arbetstids-
fördelningen redovisas (se figur 1). För att åstad-
komma en mer rättvisande bild av andelen 
arbetad tid per verksamhetsområde redovisas 
forskningsprojekt som en process fördelad på 
samtliga verksamhetsområden. Det betyder att 
insamlingsskedet i ett forskningsprojekt redo-
visas under Insamling, dokumentation och be-
varande medan seminarier, föreläsningar och 
motsvarande redovisas under Kunskapssprid-
ning. 

#Kvalitativa aspekter 

De kvalitativa aspekterna av årets verksamhets-
resultat definieras och redovisas genom över-
gripande kvalitativa mål mot vilka myndigheten 
mäter sina resultat. För att få en kontinuitet och 
jämförbarhet över en längre period används 
samma sätt att mäta kvalitet som föregående år. 
Kvalitetskriterier för en given aktivitet, liksom 
konkreta mått för hur detta kriterium uppnås, 
fastställs i samband med myndighetens verksam-
hetsplanering.  Det mätbara resultatet anger om 
önskad kvalitet har uppnåtts.  

Det pågår ett arbete i myndigheten med att ut-
veckla och utvärdera mätmetoder, uppföljnings-
processer och mallar. 

#Prestationsredovisning 

Redovisningen av verksamhetsområden kom-
pletteras med enskilda prestationer som är repre-
sentativa för verksamheten i stort och verksamhets-
området i synnerhet. Exempel  presenteras i an-
slutning till varje redovisat verksamhetsområde.  

För att beräkna hur stor andel av myndighetens 
kostnader som tillfaller en enskild prestation an-
vänds registrerade arbetstimmar som är rappor-
terade under något av verksamhetsområdena.
 

#Resultatredovisning

Institutet för språk och folkminnen har till uppgift att bedriva språkvård och på vetenskaplig grund öka, 
levandegöra och sprida kunskaper om språk, dialekter, folkminnen, namn och andra immateriella kulturarv 
i Sverige. Institutet ska bedriva forskning inom sitt verksamhetsområde och verka för ökad kunskap i 
samverkan med andra, exempelvis universitet och högskolor. I sin verksamhet ska institutet integrera ett 
jämställdhets-, mångfalds- och barnperspektiv samt ett internationellt och interkulturellt utbyte och 
samarbete.  

Institutet fördelar statsbidrag som har till syfte att ge enskilda personer bättre förutsättningar att tillägna sig, 
utveckla och använda sitt nationella minoritetsspråk genom att stärka deras förmåga att förstå, tala, läsa 
eller skriva på minoritetsspråket.

#Organisation och verksamhet 

#Vi vårdar Sveriges språk, minnen och 
mångfald 

Under 2016 tog myndigheten fram ett nytt 
visionsdokument där arbetet med att bidra till ett 
demokratiskt och inkluderande samhälle beto-
nades. Detta arbete har fortsatt och fördjupats 
under 2017. Myndigheten inledde bland annat 
arbetet med att identifiera ett antal angelägna 
områden där särskilda insatser bör genomföras. 
För att skapa bättre förutsättningar att utveckla 
myndighetens arbete med digitalisering och 
kommunikation förbereddes vissa förändringar i 
ansvar mellan avdelningarna. Under 2017 
lanserades också myndighetens nya interaktiva 
intranät, vilket inneburit enklare administrativa 
processer i myndigheten och bättre intern 
informationsspridning, samarbetsmöjligheter 
och kommunikation. Därtill har myndighetens 
publikationsverksamhet under året blivit genom-
lyst med ambitionen att göra denna del av 
myndighetens arbete effektivare och mer mål-
gruppsanpassat. 

Institutet har i dag sex avdelningar och myndig-
hetens personal finns på tre orter i landet: 
Göteborg, Stockholm och Uppsala. Dessutom 
förvaltas omfattande arkivsamlingar i samverkan 
med regionala aktörer i Lund och Umeå.  

ISOF har bedrivit sin verksamhet i enlighet med 
uppsatta mål och uppdrag. I alla delar av 
myndigheten strävar institutet efter professiona-
lism och effektivitet. Samlingarna har vårdats 
och gjorts tillgängliga både fysiskt och digitalt. 
Myndigheten har bedrivit rådgivnings- och upp-
lysningsverksamhet samt forskning, ofta i nära 
samverkan med universitet och högskolor. 
Myndigheten har utvecklat sitt samarbete med 
andra aktörer för att bland annat stärka den 
regionala profilen och samrått med de nationella 
minoriteterna och urfolket samerna. 

#Mångfald och jämställdhet 

I myndighetens verksamhetsområden och forsk-
ningsprojekt, till exempel i val av projektets 
metod, teori, källor eller på det sätt aktiviteten 
och projektet organiseras, tas särskild hänsyn till 
normkritik − att spegla mångfald och undvika 
cementering av vedertagna föreställningar om till 
exempel kön, etnicitet, ålder, klass, sexualitet 
och funktionsvariation. Några exempel på 
projekt som arbetat med detta under året är 
projektet Förnamn i Sverige där almanackans 
namnlängd granskats ur ett normkritiskt perspek-
tiv och där nya arabiska namn har samlats in för 
att bättre spegla det mångkulturella namnskicket 
i Sverige, projektet Stockholmska där uttals-
varianter av den stockholmska dialekten har 
identifierats som klassmarkörer, projektet Anti-
ziganismen som undersöker problematiska arkiv-
material med stereotypa och rasistiska fram-
ställningar och projektet Språkriktighet på 
gräsrotsnivå som kartlagt hur språkvårdsarbete 
inom intresseorganisationer går till och under-
sökt de språkförändringar som uppkommer till 
följd av en intensifierad samhällsdebatt om 
språklig diskriminering. 

Inom ramen för institutets arbete med Agenda 
2030, under målområde 5. Jämställdhet,  defini-
eras hur myndigheten kan bidra till att person-
namnsskicket utvecklas jämställt. Medborgare i 
Sverige kan med utgångspunkt i lag (2016:1013) 
om personnamn få möjlighet att anta ett namn 
utifrån identitet och inte utifrån kön. Myndig-
heten bidrar med expertkunskap om inhemska 
och inflyttade personnamn och säkerställer en 
jämställd hantering i offentlig verksamhet för att 
likabehandlingen ska garanteras. Kunskaps-
spridning inom området är av stort värde för att 
tolkningen av den nya personnamnslagen ska 
användas på ett jämställt sätt. 

Myndighetens interna arbete med jämställdhet 
och mångfald har fortsatt skett genom att dessa 
perspektiv integreras i såväl den kontinuerliga ut-

vecklingen och efterlevnaden av interna styr-
dokument som  i rekryteringsarbete, kommuni-
kationsinsatser samt i det löpande arbetet hos 
medarbetare. 