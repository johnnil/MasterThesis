#Inledning 2017

Den 31 maj 2017 antog riksdagen propositionen 
Kulturarvspolitik (2016/17:116). Beslutet innebar 
bland annat att Sverige för första gången fick en 
museilag. I samma proposition beslutades också att 
Statens historiska museer och Livrustkammaren och 
Skoklosters slott med Stiftelsen Hallwylska museet 
skulle sammanföras till en myndighet. Dagen efter 
gav regeringen Statens historiska museer uppdraget 
att förbereda samgåendet. Förberedelsearbetet har 
varit intensivt och vid årsskiftet gick myndigheterna 
samman med alla verksamhetskritiska system och 
en ny organisation på plats. Samgåendet har funge-
rat mycket bra. Detta tack vare det goda samarbetet 
mellan myndigheterna och alla medarbetares insatser 
och ansträngningar! 

Under året har även Kungl. Myntkabinettet varit  
i fokus. Två omfattande rättsprocesser fick för myn-
digheten positiva utfall. Stora resurser har de senaste 
åren lagts på att bistå polisen i utredningen av de 
omfattande stölder som museet utsatts för. Under 
2017 åtalades och dömdes slutligen en man för ett 
antal av dessa stölder. Den äganderättsprocess som 
har pågått mellan Kungl. Myntkabinettet och Svenska 
Numismatiska Föreningen vanns, liksom i tingsrätten, 
i hovrätten. Svenska Numismatiska Föreningen har 
nu överklagat till Högsta domstolen där beslut om 
prövningstillstånd väntas under våren.

Kungl. Myntkabinettet har också arbetat intensivt 
med att planera och packa inför den förestående flyt-
ten tillbaka till kvarteret Krubban på Östermalm. Där 
kommer verksamheten att dela lokaler med Historiska 
museet. Utställningarna på Slottsbacken stängde för 
publik under året, medan konferensverksamheten har 
fortsatt året ut.

Arbetet för att skapa moderna och ändamålsenliga 
lokaler i kvarteret Krubban har breddats i och med 
Kungl. Myntkabinettets planerade flytt parallellt med 
de renoveringar av kontorslokalerna som initierats 
av Statens fastighetsverk. En konsekvens av renove-
ringen är att en stor del av medarbetarna på Histo-
riska museet tillfälligt evakuerats till Kungl. Mynt- 
kabinettets lokaler på Slottsbacken.

Sedan flera år arbetar Statens historiska museer 
med att förbättra förutsättningarna för en effektiv 
samlingsförvaltning. Det har bland annat inneburit 
mål som accession i balans och förbättrade magasin. 
Arbetet har givit resultat och antalet accessioner per 
år på Historiska museet har ökat från åtta till 127 
på sex år. Samtliga museets medarbetare har också 
gjort en imponerande insats genom att flytta ut och 
flytta tillbaka alla föremål i Centralmagasinet (cirka 
17 000 föremålsbackar). Som ett resultat kunde det 
nyinredda Centralmagasinet återinvigas i slutet av 
året.

Under 2016, det första året med fri entré, hade Statens 
historiska museer det största antalet besökare som 
uppmätts sedan publikräknandet startade. 2017 åter-
gick besökarantalet till mer normala siffror. Gläd-
jande är att det totala antalet besökare vid myndig-
hetens museer ändå är elva procent högre än 2015, 
det vill säga året innan fri entré infördes. Detta trots 
att Kungl. Myntkabinettet endast haft öppet under en 
begränsad del av året. Publikundersökningarna visar 
också att besökarna är fortsatt mycket nöjda med 
museernas verksamhet. Historiska museets tillfälliga 
samtidskonstutställning History Unfolds, fick stor 
uppmärksamhet och lockade en nöjd och delvis ny 
publik. 

Hos Arkeologerna har arbetet fortsatt enligt 
utvecklingsplanen, och genomförda insatser har givit 
resultat. Ett exempel är många vunna anbud men där 
flera av de större, vunna anbuden har skjutits på fram-
tiden eller inte blivit av. Detta av orsaker som Arke-
ologerna inte har kunnat påverka, vilket har medfört 
ett negativt resultat för verksamheten 2017. Hade 
samtliga vunna anbud kunnat genomföras enligt plan 
hade resultatet för året varit positivt.

Inom loppet av tre år har myndigheten genomfört 
två stora förändringar och går in i ett spännande 2018. 
Statens historiska museer är nu en betydligt större 
myndighet med bred kompetens och omfattande 
skatter av föremål och miljöer, att väcka intresse 
för samt skapa och dela kunskap om. Trots stora 
utmaningar när det gäller resurser och ekonomi de 
kommande åren, har vi aldrig haft bättre förutsätt-
ningar att skapa en ny museimyndighet med en ny 
inriktning.


#Resultatredovisning

#Inledning

Statens historiska museer redovisar och kommente-
rar sitt resultat dels utifrån de uppgifter som fram-
går av myndighetens instruktion, dels utifrån vad 
regeringen särskilt har angivit i regleringsbrev eller 
annat beslut.

Myndigheten bestämmer själv, om inte regeringen 
har beslutat annat, om indelningen av resultatredovis-
ningen. Redovisningen ska främst visa hur verksam-
hetens väsentliga prestationer har utvecklats med 
avseende på volym och kostnader. Utöver det finns 
krav på att resultatredovisningen ska vara överskådlig 
och rättvisande. 

#Myndighetens uppgifter

Redovisningen av verksamhetens resultat utgår 
från myndighetens uppgifter enligt förordning med 
instruktion för Statens historiska museer (2014:1079). 
Uppgifterna för myndigheten enligt instruktionen är 
att: 

* vårda, förteckna, vetenskapligt bearbeta och 
genom nyförvärv berika de samlingar som har 
anförtrotts myndigheten,

* förvalta och vårda de fornfynd som Riksantikvarie-
ämbetet beslutar att tillföra myndigheten,

* hålla ett urval av samlingarna tillgängligt för  
allmänheten samt bedriva utställningsverksamhet 
och annan pedagogisk verksamhet,

* stödja regionala och lokala museer inom sitt  
verksamhetsområde,

* verka för ökad kunskap grundad på forskning och 
samverkan med andra, exempelvis universitet och 
högskolor, och förmedla kunskap inom sitt verk-
samhetsområde,

* integrera ett jämställdhets-, mångfalds- och 
barnperspektiv samt svara för internationellt och 
interkulturellt utbyte och samarbete,

* bedriva arkeologisk uppdragsverksamhet.

Statens historiska museer ska enligt regleringsbrevet 
för 2017: 

* utöver vad som framgår av bestämmelserna  
i 3 kap. förordningen (2000:605) om årsredovis-
ning och budgetunderlag, definiera och redovisa de 
kvalitativa aspekterna av verksamhetens resultat,

* redovisa den verksamhet som svarar mot den unga 
publikens behov samt insatser för att öka den unga 
publiken,

* redovisa de åtgärder som vidtagits för att öka 
tillgängligheten för personer med funktionsnedsätt-
ning,

* redovisa åtgärder som har vidtagits för att nå nya 
besökare, och effekterna av införandet av fri entré 
avseende förändringar i besöksutvecklingen i för-
hållande till tidigare år,

* redovisa hur arbetet med att åstadkomma ekono-
misk balans i de avgiftsbelagda verksamheterna 
Försäljning av varor och Arkeologisk uppdrags-
verksamhet fortskrider.

Statens historiska museer ska vidare enligt regle-
ringsbrevet, i samarbete med andra aktörer verka för 
att kulturen ska komma fler till del i hela landet, bistå 
Malmö kommun i arbetet med att genomföra en analys 
av förutsättningarna för ett nationellt demokrati- och 
migrationsmuseum i Malmö samt bidra till regeringens 
satsning på moderna beredskapsjobb i staten. 

Den 1 juni 2017 erhöll Statens historiska museer 
regeringens uppdrag att förbereda inordnandet 
av samtliga uppgifter vid Livrustkammaren och 
Skoklosters slott med Stiftelsen Hallwylska museet från 
och med den 1 januari 2018 (Ku2017/01427/KL).

Regeringen beslöt 2017 att nuvarande ledamöters 
uppdrag i myndighetens insynsråd förlängs 2018–
2020 (Ku2017/02392/KL). 

Statens historiska museer har i sin verksamhet 
även att förhålla sig till de kulturpolitiska målen, 
vilka presenterades i propositionen Tid för kultur  
och som beslutades av riksdagen i december 
2009 (prop. 2009/10:3, bet. 2009/10:KrU5, rskr. 
2009/10:145). Vidare ska myndigheten förhålla 
sig till de fyra nationella kulturmiljömål som pre-
senterades i propositionen Kulturmiljöns mångfald 
(prop. 2012/13:96) och som antogs av riksdagen i 
juni 2013. Den 31 maj 2017 antog riksdagen propo-
sitionen Kulturarvspolitik (prop. 2016/17:116) som 
bland annat lagstadgade museernas oberoende i en ny 
museilag.