#GENERALDIREKTÖREN HAR ORDET

Världen är stadd i ständig förändring. Det är en san-
ning som Sida med världen som arbetsfält ständigt 
ser bevis för. För att vi som myndighet ska nå resultat 
och göra skillnad för fattiga och utsatta människor är 
det viktigt att våra val och ställningstaganden baseras 
på en god förståelse om de sammanhang vi verkar i. 
Omvärldsanalyser krävs och görs löpande för att 
säkra att så är fallet. Under 2017 påbörjade Sida 
arbetet med att utarbeta en vision och strategisk 
inriktning som ska guida oss de kommande åren, ett 
arbete som kommer att slutföras under 2018. Vi tog 
under året också fram ett verktyg för multidimensio-
nell fattigdomsanalys som hjälper oss att analysera 
orsakssamband och som omfattar fattigdomens alla 
olika uttryck. En omvärldsförändring som under 
senare år påverkat vårt arbete är de förändringar som 
ägt rum i vad som brukar benämnas biståndsarkitek-
turen. Nya givare har tillkommit och i frågor där vi 
tidigare lierat oss med gruppen likasinnade länder 
måste vi idag ofta söka nya allianser.

Den nyckelroll fungerande och starka offentliga 
institutioner har i alla samhällsbyggen och för fattig-
domsbekämpning är omvittnad och stöds av evidens. 
Sidas stöd till insatser som stärker kvalitén i samhälls-
styrningen och kapaciteten i den offentliga förvalt-
ningen ser jag framför mig kommer att öka i omfatt-
ning under kommande år. Antikorruption är ett 
viktigt perspektiv att beakta i denna typ av stöd. Detta 
då institutioner inte bara har ansvar att förebygga 
och bekämpa korruption i samhället men också i 
insikt om att institutioner ibland själva kan utgöra en 
del av problemet. Ofta ligger utmaningen i bristande 
kapacitet men vi ser också exempel på institutioner 
vars legitimitet undergrävs av korruption, bristande 
transparens, maktmissbruk och avstånd till medbor-
gare. Det tar tid för länder att bygga institutioner 
med förmåga att självständigt och professionellt 
utföra sina viktiga normerande, styrande, tjänstetill-
ställande och förvaltande uppgifter. Mervärdet för 
svenskt bistånd i detta sammanhang ligger i vår starka 
förvaltningstradition men också i den långsiktighet 
som utmärker svenskt utvecklingssamarbete.

Vissa skeenden i vår omvärld är dramatiska och 
kräver snabbt agerande. De bilder som under 2017 
nådde oss av akut hunger och förstörda livsbetingelser 
för civilbefolkningen i konflikthärjade länder som 
Jemen och Sydsudan berörde och föranledde åtgär-
der. Berörde gjorde också vittnesmålen från flykting-
lägren i östra Bangladesh dit hundratusentals männ-
iskor från den muslimska minoritetsgruppen 
Rohingya flytt undan våld och förföljelse. Det globala 
humanitära systemet var även under 2017 kraftigt 
underfinansierat och de humanitära hjälporganisatio-
nerna sattes under hårda prov även säkerhetsmässigt. 
Humanitära kriser tenderar att bli kroniska och Sidas 
arbete med att söka synergier och stärka koppling-
arna mellan humanitärt stöd och långsiktigt utveck-
lingssamarbete fortsatte med oförminskad kraft under 
2017. Det kommer att förbli en prioriterad fråga även 
under kommande år.

Det finns också förlopp som rör sig långsammare 
men som över tid dramatiskt påverkar förutsättning-
arna för fattiga och utsatta att förändra sin livssitua-
tion. Sådana exempel är de klimatförändringar samt 
förändrade ekosystem som vi ser påverkar livsbeting-
elser och försörjningsmöjligheter, inte minst i regioner 
som Sahel och i låglänta havsnära områden. Integre-
ring av ett miljö- och klimatperspektiv är ett krav som 
ställs på all vår verksamhet och det var också ett 
arbete som Sida aktivt arbetade med under året. 

Detsamma gällde arbetet med flickors och kvinnors 
rättigheter där rätten till sexuell och reproduktiv hälsa 
utgör en central del. Här ser vi tecken på framsteg på 
flera håll men det gångna året förde också med sig 
bakslag. USA:s återinförande och utvidgning av 
 Mexico City Policy (MCP) innebar ett stopp för federalt 
amerikanskt stöd till frivilligorganisationer som utför 
säkra aborter och även till organisationer som bedri-
ver påverkans- och informationsverksamhet kring 
rätten till abort. Många internationella och nationella 
organisationer avslutade som en direkt följd av MCP 
sitt arbete och kliniker i fattiga länder stängdes ner 
eller minskade sin verksamhet. Det påverkade inte 
bara kvinnors möjligheter till säker abort utan också 
sådant som preventivmedelsrådgivning och mödra-
hälsovård.

Samtidigt som det är viktigt att uppmärksamma 
utmaningar som de som beskrivs ovan finns skäl att 
balansera bilden, att lyfta fram det som Hans Rosling 
så ofta påminde om under sin livsgärning: Världen 
gör framsteg, betydande sådana. Så även 2017. I FN:s 
årsrapportering kring de hållbara utvecklingsmålen 
framgår att andelen och antalet ekonomiskt fattiga i 
världen fortsätter att minska. Under perioden 1999 
till 2013 minskade antalet extremt fattiga – de som 
lever på mindre än 1,90 dollar per dag – från 1,7 mil-
jarder till 767 miljoner, det vill säga mer än halvera-
des. Framstegen relaterar inte bara till inkomstfattig-
dom; de handlar också om att människor blir friskare, 
lever längre, är bättre utbildade och får jobb.

Den årsredovisning du håller i din hand visar i siff-
ror och i text hur Sidas verksamhet bidrar till positiva 
förändringar som gör skillnad i människors liv. Den 
illustrerar bredden i utvecklingssamarbetet och ger 
exempel på hur verksamheten möjliggjort för fattiga 
och utsatta människor att förbättra sin livssituation. 
Jag hoppas att du som läsare liksom jag känner stolt-
het när du tar del av hur utvecklingssamarbetet, i ett 
läge när det demokratiska utrymmet på många håll 
hotas, under året arbetade för att stärka människors 
rättigheter och respekten för rättsstatens principer. 
Hur vi, i ett läge där många journalister, miljökämpar 
och fackliga kämpar hotas, gav stöd till deras organi-
sationer. Hur vi jobbade med jämställdhet både som 
ett perspektiv inom all verksamhet men också genom 
riktade insatser. Hur vi på motsvarande sätt integre-
rade klimat och miljö som ett perspektiv och gav stöd 
till insatser och nationella planer med koppling till 
Parisavtalet. Hur vi, i ett läge där humanitära kriser 
ökar och tenderar att bli kroniska, upprätthöll rollen 
som ledande finansiär och arbetade för att få till stånd 
ett bättre samspel mellan det humanitära biståndet 
och det långsiktiga utvecklingssamarbetet.

När jag i maj 2017 tillträdde som generaldirektör 
för Sida visste jag att jag kom till en myndighet som 
det ställs höga förväntningar på. Detta inte bara från 
regering och riksdag men också från det svenska sam-
hället i stort. Förväntningarna som, inte minst bland 
unga, märker jag bottnar i en insikt om att de utma-
ningar som världen står inför endast kan lösas genom 
globalt ansvarstagande och en förståelse för den roll 
svenskt utvecklingssamarbete spelar i detta samman-
hang. Att biståndet är skattefinansierat för också med 
sig höga och berättigade krav på att Sidas verksamhet 
ska präglas av resultatorientering, kostnadseffektivitet 
och ett aktivt antikorruptionsarbete. Krav som vi som 
myndighet systematiskt tar oss an men också exempel 
på frågor som vi alltid måste ha ögonen på. Även 
internationellt möts vi av höga förväntningar. Våra 
partners förväntar sig att Sverige och Sida fortsatt och 
konsekvent ska stå upp för rättigheter, principer och 
ingångna åtaganden även när det från tid till annan 
blåser snålt. Man värdesätter att Sverige i handling 
omsätter sin uttalade ambition att vara ledande i 
genomförandet av Agenda 2030, Addis-agendan om 
utvecklingsfinansiering och klimatavtalet från Paris. 
Den av Sverige och Fiji initierade Havskonferensen 
och de konferenser som nu planeras kring skattefrå-
gan respektive jämställdhet tas som intäkt för att Sve-
rige menar allvar. Sidas verksamhet, expertstöd och 
arbete med aktörsplattformar på hemmaplan och på 
landnivå gav understöd till Sveriges ambition att visa 
vägen vad gäller genomförande. Allt det nämnda ger 
ett förtroendekapital som väl utnyttjat öppnar stora 
möjligheter att påverka.

Vid ingången till det nya året känns det bra att 
kunna konstatera att Sida har en stark och stabil 
grund att stå på. Jag arbetar i en myndighet med 
 kunniga och kompetenta medarbetare. Uppdraget är 
tydligt, förväntningarna likaså. Jag ser med stolthet 
tillbaka på vad vi åstadkom under det år som gått och 
ser med förväntan och tillförsikt fram emot 2018.

God läsning!