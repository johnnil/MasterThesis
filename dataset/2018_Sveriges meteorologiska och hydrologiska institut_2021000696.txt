#GD HAR ORDET

2018 blev åter ett år med nya rekordnoteringar i 
temperatur. Mars månad var lokalt i västra Norrland 
kallast sedan 1962, maj månad varmast på 250 år  
på flera platser och juli månad var den varmaste  
som hittills noterats på många platser i Sverige.  
Den kraftiga vårfloden i norra Sverige slog också  
lokala rekord. SMHI hade klass 2- och klass 3- 
varningar under mycket lång tid. Vi kan konstatera att 
vi har att hantera många extrema vädersituationer 
med stor påverkan på samhälle och natur.

Under sommaren ledde den kraftiga värmen till torka med 
problem inom exempelvis jordbruket i stora delar av landet. 
Bränderna under sommaren innebar stora påfrestningar  
för det svenska samhället. SMHI sände för första gången 
meteorologer till ett brandområde för att bistå räddnings­
ledningen i arbetet. Den extrema värmen drabbade också 
stora delar av norra Europa och visar att dessa frågor är 
gränsöver skridande till sin natur och därmed också kräver 
lösningar över landgränser. Vi generaldirektörer vid de 
meteoro logiska instituten i Norden och Baltikum tog fram 
en gemensam artikel där vi beskrev det allvarliga läget och 
betonade vikten av fortsatt samarbete inom såväl väder­
prognoser som inom klimatområdet.

Under året har arbetet med IPCC:s rapport kring 1,5 
grader slutförts. SMHI har medverkat i det arbetet både 
som författare och granskare av texter. SMHI är nationell 
kontaktpunkt för IPCC. Vi arrangerade i samband med 
rapportens lansering i oktober ett välbesökt seminarium 
tillsammans med Naturvårdsverket och Energimyndig­
heten. Slutsatsen av rapporten är att det gör stor skillnad om 
vi stoppar uppvärmningen vid 1,5 grader och att den inte 
når 2 grader. IPCC pekar på ett antal effekter av klimat­
förändringen som skulle kunna undvikas. Till exempel 
skulle f lera hundratals miljoner färre människor bli utsatta 
för klimat effekter och ökad fattigdom, värmeböljor och 
vattenbrist genom att begränsa den globala uppvärmningen 
till 1,5 grader jämfört med 2 grader eller mer.

Vi vet redan nu att klimatanpassning av samhället kom­
mer att vara nödvändigt och kräva stora resurser oavsett om 
vi lyckas stoppa uppvärmningen eller inte. Många samhälls­
sektorer står inför stora utmaningar och det behövs både 
kompetensuppbyggnad och stora investeringar för att klara 
arbetet.

SMHI bedriver sedan många år ett nationellt kunskaps­
centrum för klimatanpassning. Under året har regeringen 
ändrat SMHIs instruktion så att vi även kommer att vara 
ansvariga för att samla in och sammanställa de handlings­
planer som ett femtiotal myndigheter fått i uppdrag att ta 
fram och årligen rapportera kring. Till SMHI knyts också 
ett expertråd vars uppdrag är att följa upp och utvärdera det 
natio nella arbetet med klimatanpassning.

SMHIs kunskap är en viktig grund för vårt arbete med 
tjänster och produkter inom meteorologi, hydrologi, 
oceano grafi och klimatologi. Vi har under året installerat 
SMHIs första professor, Erik Kjellström, i klimatologi. 
Efter den första går vi nu vidare med ytterligare professors­
rekryteringar.

Under 2018 har samarbetet inom meteorologi i norra 
Europa tagit f lera steg framåt. Det är åtta länder som sedan 
tidigare gått in i ett projekt med målet att samarbeta opera­
tivt och under året inkluderades ytterligare två meteorolo­
giska institut, det nederländska och det irländska, i samar­
betet. Det innebär att år 2027 kommer tio länder i norra 
Europa arbeta tätt tillsammans i United Weather Centers 
med den meteorologiska produktionen. Det här arbetet är 
en långsiktig strategi för att bättre klara de utmaningar vi 
står inför.

SMHI har sedan länge en infrastruktur för insamling av 
data. Vi gör löpande investeringar i att modernisera denna 
infrastruktur.  Med den snabba tekniska utvecklingen och 
digitaliseringen har f lera nya sätt att samla in data utveck­
lats. Bland annat kan privatpersoner relativt billigt inför­
skaffa en egen väderstation. SMHI har under året öppnat en 
möjlighet för att automatiskt rapportera in data från dessa 
väderstationer till våra system. Det innebär att vi får tillgång 
till betydligt f ler data och att vi förhoppningsvis på längre 
sikt kan förbättra våra prognoser med hjälp av dessa. 

Under året har SMHI av regeringen fått möjlighet att 
ingå ett längre hyresavtal för lokalerna i Norrköping. Med 
det beslutet som grund har vi kommit överens med hyres­
värden (Kungsleden) om en genomgripande upprustning 
och tillbyggnad av lokalerna så att vi får mer ändamålsenliga 
och attraktiva lokaler. Ombyggnad och renovering påbörjas 
under 2019 och beräknas ta cirka två år.

En översyn av verksamheten vid kontoren i Upplands 
Väsby, Sundsvall, Malmö och prognosverksamheten i  
Göteborg gjordes under början av året. Med slutrapporten 
som grund har jag beslutat att SMHIs meteorologiska  
produktion ska bedrivas vid tre orter istället för dagens fem. 
Verksamheten vid kontoret i Malmö flyttas till Göteborg,
och verksamheten i Sundsvall f lyttas till Norrköping. Det 
innebär att våra kontor i Sundsvall respektive Malmö av­
vecklas. Verksamheten vid kontoret i Upplands Väsby flyt­
tas till nya lokaler inom pendlingsavstånd från Upplands 
Väsby.

SMHI har under året fortsatt att stärka myndighetens 
närvaro i sociala medier. Vi har nu regelbundet filmer med 
väderrapporter inför större helger respektive större väder­
händelser. Vi har också lanserat SMHI live på Instagram 
där en medarbetare i taget använder kontot för att beskriva 
sitt arbete under en tvåveckorsperiod. 

SMHI får åter höga förtroendesiffror i de mätningar  
som görs. Vi ligger mycket högt i rankingen avseende 
myndig heters position och anseende i både IPSOS och 
SIFO Kantars undersökningar bland allmänheten. Det är  
glädjande och ett kvitto på att de tjänster som vi erbjuder 
upplevs som relevanta och att de bidrar till samhällsnytta  
på olika sätt.

SMHI har under året ökat sin omsättning markant bero­
ende på ett ökat anslag med 15 miljoner kronor och fortsatt 
stark tillväxt inom Copernicus. Det tar tid att bygga upp 
verksamhet och rekrytera personal, vilket innebär att vi inte 
har kunnat använda det förhöjda anslaget fullt ut. Detta 
medför därför ett anslagssparandet om 6,7 miljoner kronor.  
Det ackumulerade resultatet i den avgiftsbelagda verksam­
heten ökar också, vilket är positivt. Det finns dock fortsatta 
utmaningar att arbeta med inom SMHIs affärsverksamhet, 
som verkar på en marknad i stark konkurrens. Arbetet med 
en långsiktigt hållbar ekonomi för hela SMHI kommer att 
vara fortsatt viktigt.

SMHI är en expertmyndighet som bidrar till ökad sam­
hällsnytta på många sätt. Vi arbetar i en värld som snabbt 
förändras, där nya tekniska lösningar erbjuder nya möjlig­
heter för oss. Samtidigt finns många utmaningar i den  
snabba förändringen och den tekniska utvecklingen.  
Genom SMHIs vetenskapliga grund, höga förtroende hos 
allmänheten samt gradvisa anpassning av arbetssätten till 
nya förutsättningar, har vi stora möjligheter att fortsatt er­
bjuda ökad samhällsnytta.


#VÄDRET 2018 – EN GLIMT AV FRAMTIDEN?

Efter en snörik vinter och intensiv vårflod följde en sommar med 
extrema temperaturer. Efterfrågan på SMHIs varningar, speci-
alprognoser och stöd till andra myndigheter var omfattande,  
liksom intresset för klimatkunskap. Sommaren 2018 går till 
historien som mycket varm och torr. På de flesta håll i Sverige 
blev juli 2018 den varmaste som hittills noterats. Skogsbrän-
der flammade upp i bland annat Dalarna och Gävleborg.  
Aktivitetsnivån i verksamheten var hög med fokus på att för medla 
aktuell information – allt för att möta behov från allmänhet,  
media och myndigheter. 

Snörik vinter i norr
Redan i slutet av 2017 började det byggas upp ett ordentligt 
snötäcke i norra Sverige. Inte sedan 1981/1982 har det fun­
nits mer snö i Norrland vid årsskiftet. Snötäcket växte ytter­
ligare och kulminerade i början av februari. För Hälsingland 
noterades ett nytt landskapsrekord med 173 cm snö i Ås­
norrbodarna.

Sedan följde en ovanligt lång köldperiod som varade från 
mitten av februari till de första dagarna i april. Exempelvis 
var det ett för skånska förhållanden rekorddjupt nysnötäcke 
på 32 cm i Brösarp på Österlen den 2 april. Mars månad var 
lokalt i västra Norrland den kallaste sedan 1962.

Den kalla perioden ledde även till att istillväxten till havs 
satte fart. Hela Bottenviken blev istäckt för första gången 
denna vinter den 3 februari. Den maximala isutbredningen 
nåddes den 5 mars med nära 175000 km².

I maj kom värmen med besked
I mitten av april kunde vi ana att vårvärmen var på väg.  
Maj blev sedan en av de mest extrema vädermånader vi har 
upplevt med en månadsmedeltemperatur som på flera mät­
platser, med 250­åriga mätserier, var mer än två grader  
högre än vad som tidigare hade observerats.

Men värmen hade en avigsida genom att de omfattande 
snömängderna i norra Sverige snabbt smälte och gav en 
vårflod som på många håll var den kraftigaste sedan 1995.  
I Rörströmsälven var det till och med den kraftigaste vår­
floden sedan mätningar startade 1958. Under förhållande­
vis lång tid var hydrologiska klass 2­ och klass 3­varningar 
utfärdade, vilket innebar en hektisk period för den hydro­
logiska prognos­ och varningstjänsten.

Hetta, torka och skogsbränder i juli
Sommarhettan tog en liten paus under juni, men kom till­
baka med full styrka i juli. Hettan kombinerades då med 
långvarig torka. Det gassande solskenet värmde även upp 
haven och flera rekordhöga ytvattentemperaturer noterades.

Svåra och omfattande skogsbränder uppstod i juli och 
SMHI skickade två meteorologer till Särna i Älvdalens 
kommun för att ge lokal stöttning till brandbekämpningen. 
Det hölls även många samverkanskonferenser med berörda 
myndigheter nationellt och regionalt. Läget blev ytterligare 
ansträngt i samband med det oljeutsläpp i Östersjön som 
skedde sam tidigt som skogsbränderna härjade.


#Stort medialt intresse

Det extrema sommarvädret väckte många frågor om klimat 
från både allmänhet och media, såväl svenska som interna­
tionella. Många medarbetare berördes av det intensiva ar­
betet med att förmedla prognoser och varningar samt data, 
kunskap och kommentarer för ökad förståelse. Förutom 
skogsbränder förde värmen med sig problem i form av  
sinande brunnar, minskade skördar och hälsorisker för  
sårbara grupper. SMHIs klimatexperter förklarade att även 
om enskilda väderhändelser inte är ett bevis på klimat­
förändringen ger årets sommar en bild av vad som kan kom­
ma att bli sommartemperaturer i framtiden. SMHIs klimat­
scenarier pekar på att det framtida klimatet kommer att bli 
varmare.

#Knud blev årets första höststorm

Den 21 september passerade årets första höststorm, som av 
det danska meteorologiska institutet gavs namnet Knud. 
Jämfört med de allra svåraste stormarna på senare år var 
dock skadeverkningarna i samband med Knud betydligt 
lindrigare.

#Mild höst med rekordartad brittsommar

Efter en period med lite kyligare väder inföll en period med 
brittsommar i mitten av oktober. Trots att det var så pass 
sent i månaden blev det många värmerekord för oktober. 
Framför allt i norra Norrland slogs rekorden med en an­
märkningsvärt stor marginal.

Hösten avslutades med en novembermånad som även den 
var mild. I nordligaste Sverige var den till och med rekord­
mild för årstiden med mycket lite snö utanför själva fjäll­
trakterna.

#Lite mer snö under julmånaden

Under december började snötäcket växa till, framför allt i 
norra Sverige men tidvis var även södra Sverige snötäckt.

#Sammanfattningsvis ett varmt och mycket torrt år

År 2018 blev ytterligare ett i raden av varma år de senaste 
årtiondena. Men trots den mycket varma sommaren blev det 
inget rekordvarmt år. Det berodde främst på den långa 
perio den med kallt väder i februari och mars.

 Det var inte bara ett varmt år utan även ett torrt eller till 
och med mycket torrt år. Praktiskt taget hela Sverige fick 
mindre nederbörd än normalt. Åtminstone hittills det här 
århundradet har inget annat år uppvisat en så omfattande 
areal med nederbördsunderskott.


