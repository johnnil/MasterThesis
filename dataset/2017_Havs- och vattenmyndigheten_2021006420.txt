#Generaldirektören har ordet

I juni 2017 hölls FNs havskonferens i New York med Sverige och Fiji som värdar. 
För första gången låg fokus på målet ”hållbara hav” inom Agenda 2030. Sverige 
lyfte ett antal frågor; globalt arbete mot plaster och skräp i haven, hur klimatför-
ändringen och dess bidrag till havsförsurningen kan minska, hållbart fiske, blå 
tillväxt samt koordinerad förvaltning från källa till hav med hjälp av havsplane-
ring och marina skyddade områden. Under konferensen gjordes 1 400 frivilliga 
åtaganden, 52 av dem svenska, som nu genomförs av offentlig och privat sektor.  
 Havs- och vattenmyndighetens uppdrag är brett, inom flera politikområden 
på lokal, nationell, EU och global nivå. Vatten- och havsförvaltning berör stora 
delar av samhället. Men ekosystemen vet inga politiska eller ekonomiska gränser. 
HaV:s verksamhetsstrategi utgår därför från integration, helhetssyn och koordi-
nerad förvaltning för att nå visionen ”levande hav, sjöar och vattendrag till glädje 
och nytta för alla”. Verksamhetsstrategin syftar till att skapa bred samhällsnytta och 
hållbar utveckling ur miljö-, socialt och ekonomiskt perspektiv, från källa till hav.  
 Några exempel från verksamhetsåret 2017 där integration och koordinering 
varit viktigt :

* Vi satsar vi på metodutveckling och innovation som e-DNA, fjärranalys,   
automatisering av miljöövervakning och principen digitalt först för att möta 
kraven på effektiv och långsiktig övervakning och rapportering inom EU:s 
direktiv för vatten, havsmiljö samt arter och habitat.  

* 2017 avslutades dialogarbetet med att ta fram strategier för miljöanpass-
ning av vattenkraften enligt Energiöverenskommelsen 2016. Här lyfts också 
samhällsnyttor som fossilfri produktion av el, regler- och balanskraft samt 
kulturmiljöer vid vatten. 

* Energi- och klimatfrågor berör vatten- och havsförvaltning eftersom effek-
terna av klimatförändringarna är tydliga i vattenmiljön. Under 2017 har vi 
lagt grunden för en klimatstrategi som för in klimatfrågan i alla våra förvalt-
ningsområden både vad gäller anpassning till förändringar och begränsning 
av växthusgaser. 

* För att nå miljömålen Levande sjöar och vattendrag, Hav i balans samt levande 
kust och skärgård och Ingen övergödning kopplar vi samman utmaningar 
inom vattenkraft, jord- och skogsbruk, dricksvatten, områdesskydd, biodiver-
sitet, värdefulla vatten, övergödning och försurning med frågor om hållbart 
fiske.

* Under året har fördelning av fiskerättigheter, spårbarhetssystem för fiskeri- 
och vattenbruksprodukter, kustsamhällenas livskraft och framförallt Östersjöns 
miljö varit i fokus. Intresset för fritidsfiske växer och yrkesfiskets bärkraft, 
kopplad till både produktiva fiskebestånd, livsmedelsstrategin och den  
maritima strategin är viktiga för en hållbar utveckling. 

Vi ser fram emot ett arbetsintensivt 2018. Regeringens ökade budgetsatsningar 
på rena hav och vattenförvaltning skapar en god grund för att nå de svenska 
miljömålen och de globala vatten- och marina hållbarhetsmålen.


#Redovisning av Havs- och vattenmyndighetens verksamhet

Havs- och vattenmyndigheten är en förvaltningsmyndighet för frågor 
om bevarande, restaurering och hållbart nyttjade av sjöar, vatten-
drag, hav och fiskresurserna.  

Det är vårt ansvar att verka för att uppnå generationsmålet och de 
16 miljökvalitetsmål som riksdagen har antagit. Miljökvalitetsmålen 
definierar och sätter gränser för vad hållbart nyttjande innebär i 
praktiken. Vi har ett särskilt uppföljningsansvar för tre av målen:  
Ingen övergödning, Levande sjöar och vattendrag och Hav i balans 
samt levande kust och skärgård.   

I detta kapitel beskriver vi våra utgångspunkter för planering och 
redovisning samt hur vi integrerar miljömålen i genomförandet av vår 
verksamhet. 

Kapitlet ger läsanvisningar med tabeller som visar var i texten vi 
redovisar:

*   exempel på åtgärder för att nå miljökvalitetsmålen 

*   våra prestationer

*   uppgifterna i instruktionen 

*   återrapporteringskraven i regleringsbrevet 

*   regeringsuppdragen. 

#Vår verksamhet

Vi har delat in vår verksamhet i sex verksamhetsområden:

* Kunskapsuppbyggnad

* Havs- och vattenförvaltning

* Havsplanering

* Fiskförvaltning

* Internationellt utvecklingssamarbete

* Administration och intern service

Dessa områden är sedan nedbrutna i verksamhetsprocesser. Verksamhets-
strukturen utgör också grunden för innehållsförteckningen i årsredovisningens 
resultatredovisning. I årsredovisningen har vi bytt ut område 6 mot ett kapitel 
om internt utvecklingsarbete. Här redovisar vi organisation, digitalisering, 
kommunikation samt medarbetare och kompetensutveckling.

#Instruktion och regleringsbrev 

I tabell 1 ger vi en läsanvisning till redovisningen av uppgifterna i vår instruk-
tion. Här visar vi också kopplingen mellan instruktion och prestationer. Tabell 
2 och 3 ger läsanvisning till våra återrapporteringskrav och regeringsuppdrag.