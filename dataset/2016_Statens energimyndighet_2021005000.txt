#Vill du inte ha ett ”bäst-före”-datum är det hållbarhet som gäller

Detta gäller mjölk, näringsliv och politik. Inom  
energi och transport betyder det att det behövs 
mod att släppa gamla affärsmodeller och hitta  
konkurrenskraften i nya. Att hitta rätt är inte lätt.  
Men ett säkert kort är att satsa på hållbarhet 
även i vår dynamiska omvärld, där globalisering 
sätts mot protektionism och gemensamma 
internationella överenskommelser mot  
”kan själv”-politik. 

Ledartröjan kan nu bäras av fler när det gäller  
klimat och energi. Sverige har bra förutsättningar 
att leda en del av energi- och transport omställ-
ningen. Exempel från 2016 där Energimyndigheten 
är engagerad visar att det svenska hållbara energi  -
systemet gör att det finns ett starkt intresse av  
att etablera en storskalig batterifabrik här.  
Vi startar ett globalt unikt initiativ att använda 
vätgas i järn- och stålproduktion i stället för 
fossila bränslen, och vi ser ett stort inter nationellt 
intresse för världens första elväg, etablerad som 
forskningsprojekt i Sandviken. 

Det blev också ett avgörande år för energi politiken 
i Sverige. En lång och polariserad debatt om 
energi har omvandlats till en block överskridande 
energiöverenskommelse. Överenskommelsen ger 
långsiktighet och kontinuitet. Regeringens nya 
propositioner om forskning och energiforskning 
signalerar tydligt att forskning och innovation 
är starka drivkrafter för konkurrenskraft, 
utveckling och välfärd. 

På Energimyndigheten har vi under 2016 fokuserat 
på samverkan, dialog och ledarskap. Vi har lyft 
svåra diskussioner om till exempel vattenkraft, 
baskraft, kärnkraft och energieffektivisering 
i en konstruktiv dialog och därmed skapat nya 
förutsättningar på en tidigare låst energiarena. 

Vi har underlättat reflektioner om energifrågor 
genom vår studie Fyra framtider, som beskriver 
olika scenarier för Sverige, där vi tagit ett helhets -
grepp för att belysa energins roll i samhället. 
Aldrig tidigare har vi blivit så positivt bemötta 
med förfrågningar om presentationer, workshopar 
och dialog! Vi har fortsatt med öppna forum och 
dialog i arbetet med att ta fram en solstrategi 
och i uppdraget att tillsammans med fem andra 
myndigheter lägga fram en nationell strategi  
för fossilfria transporter. 

Under 2017 fortsätter vi arbeta med implemente-
ringen av energiöverenskommelsen, EU:s energi     -
politik, energieffektivisering och inte minst 
säkerhet. Energisystemet behöver bli mindre sårbart  
för naturkatastrofer och hot. Sveriges nya natio-
nella säkerhetsstrategi lyfter nu tydligt att hot  
mot energi försörjningen är ett prioriterat område. 

Jag ser också mycket fram emot Energi myndig-
hetens flytt till nya lokaler i Eskilstuna – i ett 
före detta gjuteri. Kom och hälsa på efter den 
1 oktober och se hur vi jobbar med fakta, 
främjande, dialog och ledande energiteknik. 

Vår årsredovisning 2016 må ha ett bäst-före- 
datum, men läs den ändå – innehållet andas 
hållbarhet på alla sidor.


#Kort om Energimyndigheten

Energimyndigheten har helhetsbilden över tillförsel och användning av 
energi i samhället. Vi arbetar för ett hållbart energisystem som är tryggt, 
konkurrenskraftigt och har låg negativ påverkan på hälsa, miljö och klimat. 
Det innebär att vi:

* tar fram och förmedlar kunskap om effektivare energianvändning  
 till hushåll, företag och myndigheter,

* ger utvecklingsstöd till förnybara energikällor, smarta elnät och  
 framtidens fordon och bränslen,

* ger möjligheter till tillväxt för svenskt näringsliv genom att stödja  
 förverkligandet av innovationer och nya affärsidéer,

* deltar i internationella samarbeten, bland annat för att nå klimatmålen,

* hanterar styrmedel som elcertifikatsystemet och handeln  
 med utsläppsrätter,

* tar fram nationella analyser och prognoser, samt ansvarar för Sveriges  
 officiella statistik på energiområdet.

Energimyndigheten finns i Eskilstuna, utom enheten resurseffektiva 
produkter med sektionen Testlab, som finns i Stockholm. 
 
Antalet anställda i tjänst vid årets slut var 404. 
 
Under året har verksamhetens kostnader uppgått till 553 miljoner kronor. 
Transfereringar, framför allt i form av ekonomiskt stöd till energiforskning 
och innovation, har betalats ut med 2075 miljoner kronor. 
 
Vår verksamhet finansieras i huvudsak av anslag.