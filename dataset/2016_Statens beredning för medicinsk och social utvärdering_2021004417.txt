#Generaldirektörens förord 

Statens beredning för medicinsk och social utvärdering (SBU) fortsätter att växa och utveck-
las. De rapporter och underlag som publicerats under 2016 rör vitt skilda områden. Frågorna 
till SBU tenderar att bli mer komplexa och de områden som ska utvärderas låter sig inte en-
kelt avgränsas. Det har ställt stora krav på att metoderna för att ta fram de olika kunskaps-
översikterna hela tiden utvecklas. Samtidigt måste kärnan i SBU:s metodik, det systematiska, 
noggranna, transparenta och tillförlitliga arbetssättet bibehållas.  

Flera av myndighetens rapporter och underlag har väckt stort intresse, till exempel rapport-
erna om skador som kan uppstå vid förlossning och skakvåld mot spädbarn samt underlag till 
andra myndigheter inom områden som icke-radiologiska metoder för åldersbestämning och 
spelberoende. 

Arbetet med att ta fram underlag till Socialstyrelsens nationella riktlinjer har fortsatt med 
underlag till tre nya riktlinjer och en uppdatering. SBU har under året haft en intensiv dialog 
med Socialstyrelsen och tillsammans fortsätter vi att arbeta för att utveckla ett effektivt och 
smidigt arbetssätt.  

En stor del av SBU:s arbete har ägnats åt socialtjänstområdet. Myndigheten har haft samråd 
med Socialstyrelsen och Sveriges Kommuner och Landsting (SKL) samt fört en dialog direkt 
med brukare och verksamheterna för att inventera behovet av nya kunskapsöversikter. Dess-
utom har SBU vänt sig till universitet och högskolor för att på bästa sätt kunna samverka med 
de akademiska institutionerna inom området. Under året har myndigheten publicerat en rad 
kunskapsöversikter av betydelse för socialtjänsten. I flera av dessa projekt har SBU integrerat 
frågor som också rör hälso- och sjukvården.  

Myndigheten har fortsatt att ta initiativ och förstärka närvaron i en rad olika internationella 
grupper. Under 2016 deltog SBU i flera arbetsgrupper för att förstärka det europeiska sam-
arbetet inom området för utvärdering av hälso- och sjukvård. 

Det har varit ett intensivt år vad gäller SBU:s kommunikationsarbete med periodvis stort 
intresse från media. En ny webbplats lanserades i början av året och den fortsätter att utveck-
las för att motsvara målgruppernas behov. 

Genom stort engagemang från medarbetare, sakkunniga, patienter och brukare har myndig-
heten fortsatt sitt viktiga arbete med att publicera trovärdiga, aktuella och relevanta rapporter 
med målsättningen att ge stöd till vård och omsorg. Ett arbete som också förverkligas genom 
dialog och samverkan, både med verksamheterna och med andra aktörer. SBU:s nämnd och 
SBU:s två vetenskapliga råd har dessutom bistått med värdefullt stöd. 