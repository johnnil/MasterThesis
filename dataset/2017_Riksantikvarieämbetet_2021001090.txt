#Förord

2017 var ett händelserikt år 
för kulturarvsfrågorna och för 
Riksantikvarieämbetet. Det var 
året då regeringen beslutade en 
proposition, Kulturarvspolitik, 
som lade fast nya kulturarvspo-
litiska prioriteringar och tydlig-
gjorde kulturarvsområdet som ett eget politikområde. 
En ny museilag infördes och andra regelverk moder-
niserades. Digitaliseringen lyftes fram, liksom beho-
vet av ett samlat stöd för musei- och kulturarvsarbe-
tet. Med detta följde nya uppgifter för Riksantikvarie-
ämbetet.

Bland de nya uppgifterna kan särskilt nämnas ett 
samlat ansvar för museifrågor. Flertalet av Riksut-
ställningars uppgifter fördes den 1 juni över till 
Riksantikvarieämbetet. Vi fick också ansvar för 
bl. a. fördelning av statsbidrag till de centrala mu-
seernas forskning och för beslut i ärenden om stat-
liga utställningsgarantier. Myndigheten fick i upp-
drag att skapa en centrumfunktion för utveckling 
av kulturarvsarbetet. Den 1 januari 2017 blev det na-
tionella samordningssekretariatet för digitalisering, 
digitalt bevarande och digital förmedling av kultur-
arvet, Digisam, en permanent verksamhet vid myn-
digheten.

Det vidgade uppdraget har inneburit en omfattan-
de nyrekrytering. Under året har 85 nya medarbeta-
re anställts, många av dem för de nya uppgifterna.

Redan i början av året startades en dialog med 
museerna. Under våren inleddes en serie av totalt 
sju öppna dialogmöten på olika platser i landet och 
med drygt 300 deltagare från närmare 150 olika in-
stitutioner. Möten har också hållits med 15 samar-
betsorgan och nätverk samt med ett stort antal en-
skilda museiföreträdare. Dialog har även förts på 
olika digitala plattformar.

Den 1 juni hade myndigheten en ny organisation 
på plats för att bygga upp de nya förmågor som 
krävs. Flertalet nya tjänster tillsattes under hösten. 
Vi har skapat ett nytt verksamhetsområde, Kultur-
arvscentrum. Det är en tvärdisciplinär, utvecklings-
orienterad verksamhet som omfattar både för myn-
digheten nya områden, som t. ex. digital förmedling, 
och områden där myndigheten sedan tidigare bedri-
ver utvecklingsarbete. Ett exempel är kulturarvs-
laboratoriet.

För att öka tillgången till information, kunskap och 
tjänster inom kulturarvsområdet ser vi att innovation, 
teknisk utveckling och företagande behöver främjas. 
Riksantikvarieämbetet har i samarbete med  Uppsala 
universitet och Science Park Gotland sökt och fått 
fleråriga medel från Region Gotland och Tillväxt-
verket för att utveckla en nationell kulturarvsinku-
bator, placerad på Gotland.

Ett omfattande utvecklings- och uppbyggnadsar-
bete genomfördes i myndigheten under 2017, men att 
bygga upp den nya verksamheten är ett långsiktigt ar-
bete. Vi känner ödmjukhet inför uppgiften och vårt 
behov av dialog och samarbete med andra myndig-
heter, stiftelser och ideella organisationer är stort. I 
Kantar SIFO:s undersökning av Anseendeindex lig-
ger vi näst bäst bland deltagande myndigheter och vi 
arbetar vidare för att förtjäna det förtroendet.


#Om årsredovisningen

Riksantikvarieämbetet är den nationella myndighet som leder och stödjer 
arbetet med att bevara, använda och utveckla kulturarvet. Vårt uppdrag är i 
korthet att:

* se till att kulturarvet tas tillvara i samhällsutvecklingen,
* följa, analysera och utveckla musei- och kulturarvsarbetet,
* se till att styrmedlen och arbetssätten fungerar väl, och 
* se till att det finns användbar information och underlag för kunskap.

Vi ska integrera funktionshinderfrågor samt jämställdhets-, mångfalds-, barn- 
och ungdomsperspektiv i vår verksamhet. Vi ska verka för internationellt och 
interkulturellt utbyte och samarbete. Vi ska bidra till att generationsmålet för 
miljöarbetet och miljökvalitetsmålen nås.

I propositionen Kulturarvspolitik (prop. 2016/17:116) 
och i en ny förordning (2014:1585) med instruktion 
beskriver regeringen myndighetens nya uppdrag. 
Riksantikvarieämbetet ska även fortsättningsvis 
vara pådrivande och stödjande inom sitt verksam-
hetsområde men detta har vidgats till att omfatta 
museiområdet, ett kulturarvscentrum för praktik-
nära utveckling samt samordning och stöd i arbe-
tet med digitalisering, digitalt bevarande och digital 
förmedling inom kulturarvsområdet. Samordnings-
sekretariatet för digitalisering, Digisam, överfördes 
till myndigheten den 1 januari från Riksarkivet. Den 
1 juni övertogs uppgifter från Riksutställningar, då 
myndighetens instruktion ändrades.

Under 2017 har arbetet inletts med att successivt 
utveckla det nya uppdraget. Det är en process som 
kommer att ta tid. Ny verksamhet ska byggas upp 
och myndighetens kompetens, verksamhet och or-
ganisation ska stödja den långsiktiga utvecklingen 
av uppdraget som helhet.

Det vidgade uppdraget har medfört att verksam-
hetsområdena ändrats för att rymma de nya uppgif-
terna. Befintlig verksamhet har flyttats mellan om-
rådena och ny har tillkommit. 

Verksamhetsområde är den indelning som myn-
digheten valt som bas för redovisning av verksam-
heten och som ska bestå under en längre tid. Områ-
dena utgår från och samlar de uppgifter, ansvar och 
styrmedel som ges av förordningen med instruktion 
och regleringsbrevet för myndigheten samt av olika 
författningar. Varje område inleds med en beskriv-
ning av verksamheten i området, därefter mål samt 
en sammanfattning med bedömd måluppfyllelse.

Verksamhetsområdet Kulturarv och samhälle om-
fattar nu även frågor, stöd och utveckling kring ut-
ställningar. Till området har myndighetens befintliga 
verksamhet med evenemang, besöksmål och Svensk 
Museitjänst (SMT) flyttats från Information och kun-
skap för att samla viss utåtriktad verksamhet och vis-
sa frågor och tjänster rörande museer och samlingar.

Uppdraget om praktiknära utveckling har in-
rymts i ett nytt verksamhetsområde, Kulturarvscen-
trum. Till området har kulturarvslaboratoriet förts. 
Verkstäderna för utställningsteknik som övertagits 
från Riksutställningar tillhör området. Planering 
av nya utvecklingsinsatser inom kulturvård, utställ-
ningsteknik, digitalisering och digital förmedling 
samt innovation och företagande inom kulturarvs-
området har startat.

I samband med justeringarna flyttades  arbetet 
med överinseende enligt kulturmiljölagen (1998:950) 
från Information och kunskap till Regler och bidrag.