#Riksarkivarien har ordet

I proposition en k u lt u r a rvspolitik  (2016/17:116) lyfte regeringen fram 
behovet av en översyn av arkivområdet. Behovet ska ses i ljuset av statsförvaltning-
ens digitalisering och Riksarkivets roll i den digitala informationshanteringen.  
I oktober 2017 tillsatte regeringen en utredning (dir. 2017:106) som kommer att ge-
nomlysa arkivsektorn. Riksarkivet hade i juni lämnat in en skrivelse till Kulturde-
partementet med en rad viktiga frågor för utvecklingen av arkivsektorn. I skrivel-
sen lyfte vi fram att det är en avgörande framtidsfråga att vi får en samlad syn på 
informationshanteringen i samhället, där ansvaret inte sprids ut. Vi måste kunna 
säkra medborgarnas och samhällets behov av information, oavsett om den är ana-
log eller digital. Vi lyfte också att regelverken måste moderniseras och att Riksar-
kivet behöver en långsiktig och stabil finansiering. 

I maj samlades arkivsektorn för Arkivveckan (AVEC 2017)  i Visby och jag hade 
förmånen att avsluta konferensen. Mitt budskap till publiken var att vår bästa tid 
är nu, då arkivens frågor diskuteras och en översyn av arkivområdet ska göras. Ar-
kivsektorns frågor som rör digitalisering, informationsförsörjning, öppna data och 
informationssäkerhet är nu prioriterade.

Statskontoret presenterade sin myndighetsanalys av Riksarkivet i mars 2017. 
Rapporten har bidragit till det utvecklingsarbete med vår organisationskultur som 
vi inledde hösten 2016 och som är ett led i att bli en mer sammanhållen myndighet. 
Under 2017 har vi bland annat förtydligat beslutsvägar och förenklat våra mål. En 
ny organisationsmodell har arbetats fram som trädde i kraft 1 januari 2018. Detta 
ger oss bättre förutsättningar för att möta omvärldens krav och ha ett tydligt fokus 
på medborgarna.

Omställningen till Digitalt först kräver att Riksarkivet utvecklar metoder och 
ett mer innovativt arbetssätt. Riksarkivet har därför deltagit i Arbetsgivarverkets 
utvecklingsprogram för innovation. Målsättningen är att öka tillgången till ar-
kivinformationen och förenkla användningen av våra arkiv och samlingar. Genom 
vårt stöd till den statliga förvaltningen bidrar vi till den digitala transformationen. 

I juni 2016 fick Riksarkivet uppdraget att främja öppna data och PSI. Under 2017 
har en ny version av den nationella dataportalen oppnadata.se lanserats och nu 
finns vägledning, blogg och goda exempel på samma webbplats. En förutsättning 
för att en myndighet ska kunna tillgängliggöra data för vidareutnyttjande och som 
öppna data är att den har en god arkivvård.

En god förvaltningskultur inbegriper arkivfrågor. Vår samlade bedömning är 
att tillståndet för arkiven hos myndigheterna är tillfredsställande. En av de vanli-
gaste bristerna i myndigheternas samlade arkivvård är hantering och dokumenta-
tion av elektroniska handlingar.

I år har vi lämnat ut ca 100 000 volymer och haft ca 44 000 besökare i våra läse-
salar. Tendensen med färre besök och färre utlånade arkivvolymer bekräftar den 
utveckling som pågår i hela samhället – att medborgarna föredrar digitala tjänster. 
Under året har vi därför satsat på vår digitala infrastruktur. I och med regeringens 
besked i budgetpropositionen hösten 2017 om att abonnemangsavgiften till den di-
gitala forskarsalen ersätts med anslag för finansiering ges vi nu en helt annan möj-
lighet att möta användarna på en digital arena.

Den lagändring som skett vad gäller servitut har resulterat i ökad belastning för 
Riksarkivet i Härnösand. Det beror på att handläggningen av ärenden måste ske 
där arkivinformationen förvaras. Även Statskontorets rapport tar upp behovet av 
effektivisering av vår ärendehandläggning. Riksarkivet arbetar med att öka digi-
taliseringen av arkivhandlingar så att ärendehandläggningen inte behöver vara 
lika platsbunden i framtiden. 

För att öka användningen av arkiv och samlingar men även för att stärka vår po-
sition inom den svenska forskningsinfrastrukturen har vi anställt en forsknings-
sekreterare.  Uppdraget är att utveckla FoU-området och att Riksarkivet ska bli en 
tydligare aktör .

Arkivforskning kräver kunskap om svensk förvaltningshistoria och kunskap 
om hur myndigheterna organiserat sig samt hur uppdrag fördelats mellan olika 
myndigheter. Syftet med Riksarkivets arkivguider är att underlätta användningen 
av våra arkiv. I år har det utkommit tre arkivguider, Utrikesförvaltningens källor 
1520–2000, Källor till invandringens historia 1840–2000 samt Ett västsvenskt kultur­
arv. De enskilda arkiven i Riksarkivet Landsarkivet i Göteborg.

Under 2017 har vi intensifierat förberedelserna inför vårt 400-årsfirande 2018. 
Min önskan är att när jag summerar vårt jubileumsår så har vi varit mycket mer 
synliga och spridit kunskap om att arkiven är till för alla – en nödvändig del av vår 
demokrati och vårt gemensamma kulturarv. I arkiven finns berättelser om stora 
samhällsförändringar och om individers levnadsöden. Arkiven berättar också din 
och min historia, nu och i framtiden.

Jag intygar att årsredovisningen ger en rättvisande bild av verksamhetens resul-
tat samt av kostnader, intäkter och myndighetens ekonomiska ställning.


#Riksarkivet

#Uppdrag

Riksarkivets verksamhet återgår i väsentliga avseenden på tryckfrihetsförord-
ningen, som tryggar varje svensk medborgares rätt att ta del av allmänna handling-
ar. Arkivlagen (1990:782) föreskriver i sin tur att myndigheternas arkiv ska bevaras, 
hållas ordnade och vårdas så att de tillgodoser rätten att ta del av allmänna hand-
lingar, behovet av information för rättskipningen och förvaltningen samt forsk-
ningens behov. Grundläggande bestämmelser om myndigheternas arkiv finns ock-
så i arkivförordningen (1991:446). 

Riksarkivets verksamhet regleras av myndighetens instruktion (2009:1593).  
I särskilda förordningar finns bestämmelser om Riksarkivets bidragsgivning till 
enskilda arkiv (2007:1368) och regionala arkivinstitutioner (1996:1598). 

Utöver vad som framgår av bestämmelserna i 3 kap. i förordningen (2000:605) 
om årsredovisning och budgetunderlag ska Riksarkivet enligt regleringsbrevet för 
2017 definiera och redovisa de kvalitativa aspekterna av verksamhetens resultat. 
Vissa återrapporteringskrav och uppdrag brukar i enlighet med regleringsbrevet 
eller på särskilt uppdrag redovisas separat. De viktigaste av dessa har under året 
varit följande:

* Riksarkivet ska redovisa en analys av vilka av myndighetens e-tjänster som har 
ärendeflöden som skulle kunna anslutas till Mina Meddelanden. Analysen ska 
också belysa vilken information och vilka meddelanden som genom att skickas 
via Mina Meddelanden kan höja myndighetens servicenivå gentemot använda-
re av myndighetens e-tjänster. Redovisningen har lämnats till Regeringskans-
liet (Finansdepartementet och Kulturdepartementet) den 30 oktober 2017.

* Riksarkivet ska under 2017 och 2018 arbeta med utveckling av förvaltningsge-
mensamma specifikationer för den digitala förvaltningens behov, i första hand 
för statlig förvaltning. Arbetet ska ske i samråd med Statens servicecenter i syfte 
att förbättra förutsättningarna för statliga myndigheter att ansluta till en för-
valtningsgemensam e-arkivtjänst.   

En delredovisning ska lämnas som redogör för hur de förvaltningsgemen-
samma specifikationerna utvecklats och används samt deras framtida roll i den 
digitala förvaltningen. Delredovisningen har lämnats till Regeringskansliet (Fi-
nansdepartementet och Kulturdepartementet) den 19 maj 2017. Slutredovisning 
ska ske senast den 1 mars 2019.

* Riksarkivet ska bidra till regeringens satsning på moderna beredskapsjobb i sta-
ten, som införs successivt från och med 2017 och som syftar till att sysselsätta 
minst 5 000 personer 2020. Myndigheten har redogjort för hur den avser att läg-
ga upp sitt arbete med de moderna beredskapsjobben, inklusive ambitionsnivån 
för insatsen under 2017, i en rapport till Regeringskansliet (Arbetsmarknadsde-
partementet) den 31 mars 2017. 

* Riksarkivet ska beskriva förutsättningarna för att tillgängliggöra myndighe-
tens digitala information avgiftsfritt och som öppen data. Riksarkivet ska även 
redovisa konsekvenser för verksamheten och olika intressentgrupper knutna 
till arkivinformationen. Uppdraget har rapporterats till Regeringskansliet 
(Kulturdepartementet) den 15 maj 2017.

Enligt 3 kap. 1 § i förordningen om årsredovisning och budgetunderlag ska den in-
dividbaserade statistik som ingår i resultatredovisningen vara uppdelad efter kön, 
om det inte finns särskilda skäl mot detta. Riksarkivets grundläggande uppdrag är 
att i enlighet med offentlighetsprincipen ge allmänheten tillgång till allmänna 
handlingar som förvaras hos myndigheten. Den som tar del av en handling, an-
tingen det sker analogt eller digitalt, har enligt samma princip rätt att vara anonym. 
Riksarkivets individbaserade statistik registrerar därför bara antalet individer, 
utan angivande av namn eller kön.

Föreliggande skrift innehåller den redovisning som inte rapporterats separat. 
Huvuddelen av Riksarkivets kärnverksamhet har under året varit indelad i fyra 
processområden:

* Normera och främja

* Utöva tillsyn och hantera leveranser

* Bevara och tillgängliggöra

* Tillhandahålla arkiv

Utanför processområdena har legat övriga kärnverksamheter, nämligen veten-
skaplig utgivning samt heraldisk verksamhet. 

Tabellerna 1–2 anger verksamhetens totala kostnader fördelade på organisato-
riska enheter och verksamhetsorter. Tabell 3 anger verksamhetens totala kostnader 
fördelade på processområden samt hur dessa verksamheter finansieras.