#GENERALDIREKTÖREN HAR ORDET

Världen kan betraktas från olika perspektiv. Å ena sidan syns 
stora framsteg: inkomstfattigdomen i världen har kraftigt redu-
cerats de senaste årtiondena och hälsovård, utbildning och kom-
munikationsmedel kommer allt fler människor till del. Å andra 
sidan syns envisa och ökande utmaningar: hundratals miljoner 
människor lever fortfarande i extrem fattigdom, krig och konflik-
ter orsakar stort lidande, det demokratiska utrymmet minskar på 
många håll, och klimatförändringen förstör inkomstmöjligheter, 
livsmiljöer och framtidsplaner för redan utsatta människor. Sida 
utgår alltid från den fattiga människans perspektiv på utveckling 
och hur hens rättigheter ska tillgodoses. Det gör att vi arbetar 
för att bygga vidare på och sprida de framsteg som världen gjort, 
samt att tackla de utmaningar som är relevanta för den enskilda 
människan i hens lokala sammanhang.

För att ytterligare stärka detta perspektiv och tydliggöra Sidas 
roll i en ständigt föränderlig värld tog vi under 2018 fram Sidas 
vision och verksamhetsidé. Denna ger oss vägledning om hur vi 
bidrar till varje människas rätt och möjlighet att leva ett värdigt 
liv. Vi påminns om att våra finansiella resurser, vår kunskap om 
vad som genererar utveckling och vårt förtroendekapital är våra 
främsta tillgångar. I långsiktiga partnerskap med andra bygger vi 
kapacitet och lokalt ägarskap i våra samarbetsländer. Vi mobili-
serar engagemang och möjliggör lösningar som skapar förutsätt-
ningar för de fattigaste och mest sårbara människorna att forma 
sin tillvaro och framtid.

Sidas verksamhet syftar samtidigt till att bidra till Agenda 2030 
– världssamfundets gemensamma svar på planetens utmaningar 
och allas vår färdplan till en hållbar framtid. Arbetet med agen-
dans genomförande har tagit fart, men år 2030 ligger blott elva år 
fram i tiden. Jag tror därför att 2018 var ett år då många – inklu-
sive vi på Sida – fick en stark känsla av hur brådskande arbetet är. 
Många utmaningar återstår och andra tillkommer.

Det krävs inte minst en stor global kraftansträngning för 
att säkra finansieringen till genomförandet av Agenda 2030. 
Biståndsmedel är en relativt liten del av den totala finansiering
som behövs. Sida arbetar därför katalytiskt och strävar efter att 
frigöra nya resurser för utveckling. Vi utvecklar nya och fördju-
pade relationer med en bredd av samhällsaktörer och engagerar 
idag många innovativa partnerskap med myndigheter, civilsam-
hälle, forskningsinstitut, företag och investerare. Tillsammans 
med stärkandet av offentliga institutioner lägger inkluderande 
partnerskap grunden för mer och effektiv användning av utveck-
lingsfinansiering. Samtidigt kan resurser frigöras genom att 
minska korruptionen i världen. Korruption är ett av de största 
utvecklingshindren och är alltjämt en risk för biståndsverksam-
heten. Vi har ytterligare förstärkt och breddat vårt antikorrup-
tionsarbete som genomsyrar all Sidas verksamhet. 

Klimatförändringens konsekvenser blir samtidigt allt tydligare 
och allvarligare. Sveriges jordbruk drabbades av torkan till följd 
av årets extrema sommarvärme, och fick många av oss att oroas 
över klimatutvecklingen och samhällets motståndskraft. Men 
det är människor som lever i fattigdom i andra delar av världen 
som fortsatt drabbas värst av de naturkatastrofer och förändrade 
vädermönster som klimatförändringen medför. FN:s klimatpanel 
har visat att det nu krävs en samhällsomställning utan motstycke 
för att undkomma katastrofala följder, fattigdomsökningar och 
ytterligare ofrivillig migration. Sida tar in klimathänsyn i allt vårt 
arbete och ökar stödet till både klimatanpassning och utsläpps-
minskning i våra samarbetsländer. Vårt uppdaterade miljöled-
ningssystem sätter ambitiösa mål för att förbättra de direkta och 
indirekta miljö- och klimateffekterna av verksamheten. 

Ett minskande demokratiskt utrymme är en trend på många 
håll i världen. Yttrandefriheten inskränks, och civilsamhället, 
journalister och aktivister hotas. Multilaterala organisationers 
värde och närvaro ifrågasätts också allt mer. Brist på inflytande, 
information och valmöjligheter hindrar människor från att ta sig 
ur fattigdom och förtyck. Som på alla områden finns även här 
en jämställdhetsdimension, då exempelvis kvinnliga journalister 
eller kvinnorättsaktivister drabbas hårt av extremism och minskat 
demokratiskt utrymme. I denna motvind har Sida stärkt sitt stöd 
för att skydda demokratiska värden, rättigheter och aktörer som 
är centrala för en hållbar utveckling och fattigdomsminskning. Vi 
har också utökat stödet till multilaterala organisationer, särskilt 
till FN.

En växande andel människor i fattigdom lever i sköra stater 
eller i konfliktmiljöer. Så mycket som 80 procent av världens 
extremt fattiga kan vara koncentrerade i fragila miljöer vid år 
2030. För att utrota fattigdomen och uppnå Agenda 2030 måste 
fokus på sådana områden öka. Svenskt bistånd är idag allt mer 
inriktat mot dessa komplexa sammanhang, som samtidigt är 
svåra att verka i och ställer allt högre krav på biståndsaktörer 
som Sida. Vi har därför fortsatt att rusta oss med ökad kapacitet 
och kunskap för att kunna bidra med effektiva insatser i svåra 
miljöer, ofta i samarbete med multilaterala organisationer och 
med fokus på frågor som jämställdhet och kvinnors roll för fred 
och säkerhet.

Till följd av världsläget har det aldrig tidigare varit så många 
människor i behov av humanitärt stöd som under 2018. Antalet 
har ökat dramatiskt från 30 miljoner människor 2010 till cirka 
135 miljoner det gångna året. Sida hade därför under 2018 en 
rekordstor humanitär budget på drygt fyra miljarder kronor som 
fördelades till drygt 30 olika humanitära kriser. Behoven väntas 
öka även 2019 och kriserna blir alltmer långvariga, så vi fort-
sätter att stärka vårt humanitära arbete och samtidigt förbättra 
samverkan mellan humanitärt stöd och det långsiktiga utveck-
lingssamarbetet. Särskilda satsningar på det området fortsätter 
bland annat gällande Rohingya-flyktingarnas situation i sydöstra 
Bangladesh.

Efter ett händelserikt år i en utmanande och stundtals turbu-
lent omvärld, med motvind i viktiga utvecklingsfrågor, gläds jag 
av att med denna årsredovisning kunna konstatera att svenskt 
utvecklingssamarbete fortsatt varit principfast, relevant och 
effektivt. Detta är något att vara stolt över. Vi står väl förankrade i 
demokratins principer och har främjat svenska prioriteringar och 
universella normer som mänskliga rättigheter, jämlikhet och jäm-
ställdhet samt försvarat de humanitära principerna.

Sverige var under 2018 drivande i den globala dialogen om 
utveckling. Arbetet som medlem i FN:s säkerhetsråd, de interna-
tionella konferenserna om skatteområdet och jämställdhet  
i Stockholm, samt styrelsearbetet i den Gröna klimatfonden  
är alla tongivande exempel. Sida bidrog med expertstöd och  
vår verksamhet visar hur dialogfrågorna kan omsättas i genom-
förande arbete.

Effektivt utvecklingssamarbete kräver en god förståelse av 
lokala miljöer och människors situation. Vi fortsätter därför att 
förstärka vår fältnärvaro och har under 2018 stärkt vårt fokus på 
multidimensionell fattigdomsanalys. Analysen har integrerats i 
Sidas strategigenomförande och flera svenska utlandsmyndig-
heter har under året genomgått utbildning och använt analysen i 
strategiuppföljningen. 

Sidas organisation går stark in i 2019. Alla kompetenta med-
arbetare och god intern styrning och kontroll ger oss trygghet, 
effektivitet och framåtanda. Under året har vi höjt Sidas informa-
tionssäkerhet och vi utvecklar nya arbetssätt i vår strävan att fort-
satt vara en modern myndighet. Vi förbereder också en framtida 
flytt av myndigheten till Botkyrka, vilket erbjuder nya möjligheter 
till organisations- och kontorsutveckling.

Om du läser vidare i denna årsredovisning tror och hoppas jag 
att du får en tydlig bild av hur Sidas verksamhet bidrar till en mer 
hållbar värld och till alla människors rätt och möjlighet till ett 
värdigt liv. Med lärdomarna med oss från det år som gått kommer 
2019 att erbjuda fler möjligheter för Sida att leverera på sitt upp-
drag – det viktigaste uppdrag jag kan tänka mig.

God läsning!


#Verksamhetsstyrning under 2018 

Inför arbetet med Sidas verksamhetsplanering 2016 arbetade 
Sidas ledningsgrupp gemensamt fram målbild 2018, fastställd av 
styrelsen och som tar utgångspunkt från Sidas instruktion och 
Sidas verksamhetsidé.

Målbild 2018 har för Sida inneburit följande strategiska 
prioriteringar: 
*Intensifierat arbete inom miljö och klimat och jämställdhet
*Ökat samspel mellan det humanitära och det långsiktiga
utvecklingssamarbetet
*Gemensam utgångspunkt för multidimensionell fattigdomsanalys
*Ökat fokus på innovation och nya samarbeten
*Förenklingsagenda och ändamålsenlighet börjar får  
genomslag i verksamheten
*Utvecklingsinitiativ har tagits för att stärka och utveckla verksamheten
*Arbete med kultur, medarbetare och ledarskap har fått  
ett ökat fokus som ett led i ett förändrat arbetssätt

#Sidas verksamhetsplan för 2018 

När det gäller den första strategiska prioriteringen, som speglar 
tematiska perspektiv som ska genomsyra Sidas verksamhet, så 
har Sidas målinriktade arbete med miljö och klimat ytterligare 
stärkts 2018. Årlig intern revision säkerställer att den handlings-
plan som ligger till grund för miljöledningen efterlevs och att fokus 
på miljö och klimat upprätthålls och förstärks såväl det interna 
arbetet som i det arbete som Sida genom samarbetsparter stödjer. 

2018 var sista året i Sidas handlingsplan för jämställdhet och 
Sida arbetar vidare med jämställdhetsintegreringen inom ramen 
för verksamhetsstyrningen, både internt och i det arbete som Sida 
genom samarbetsparter stödjer och kommer under 2019 ta fram 
en ny plan.

Under 2018 har Sida vidare haft en fortsatt hög ambitionsnivå 
för integrering av perspektiven miljö och klimat, jämställdhet 
samt konflikt i hela Sidas samlade portfölj av strategier. 
Ambitionsnivån har löpande följts upp och analyserats vid tre 
 uppföljningstillfällen under året då dialog har förts om orsaker  
till ökningar/minskningar. 

Det verktyg som Sida under målbild 2018 tagit fram för bedöm-
ning av en multidimensionellt fattigdomsanalys har fått genom-
slag. Analysen har använts i olika faser av strategigenomförandet i 
drygt en tredjedel av det totala antalet strategier som Sida hante-
rar. Inom ramen för detta verktyg tas även de integrerande per-
spektiven omhand och analyseras i relation till respektive kontext.

Lärdomar från synergier mellan humanitärt arbete och 
utvecklingssamarbete togs vidare i organisationen under 2018. 

Det resulterade i att Sida, i sin förvaltningsbudget för 2019, gav 
prioritet åt ett antal nya tjänster vid utlandsmyndigheterna. Dessa 
ska specifikt arbeta med att ytterligare öka synergieffekterna.

Därtill genomfördes ett strategiskt initiativ för ökad förmåga 
till närvaro och arbete i länder med stora säkerhetsutmaningar, 
vilket resulterade i en genomförandeplan och identifiering av nya 
positioner i fält inför 2019. 

Sida har under 2018 arbetat med att upprätthålla kompeten-
sen och expertrollen inom samtliga av regeringens tematiska 
 prioriteringar för utvecklingssamarbetet. Satsningar har även 
gjorts på ökad kvalitet inom biståndsstatistik. 

Sida har även fortsatt utveckla och integrera innovativ sam-
verkan med andra, inklusive former för att mobilisera kapital för 
utveckling. Nätverk för samverkan med andra aktörer har genom-
förts och myndigheten har bland annat drivit frågor om de globala 
målen och finansieringsfrågor inom dessa. 

Strategiernas insatsportföljer har anpassats väl efter de förut-
sättningar och omständigheter som råder, även om vissa kontex-
ter är mer utmanande. Sida ser en generell försämring över tid 
avseende förutsättningarna att uppnå strategimålen på grund av 
en generell negativ utvecklingstrend i flera länder.