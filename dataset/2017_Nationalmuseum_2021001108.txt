#Förord 

Kära publik, skattebetalare, samarbetspartners och uppdragsgivare, 
Jag vill rikta ett särskilt tack till er. Utan er skulle Nationalmuseum inte kunna finnas. Det är ni som 
gör vår verksamhet möjlig. Tack vare er kan vi också lägga ett framgångsrikt 2017 bakom oss. Ett år 
då vi har mött en helt ny publik genom att vi befunnit oss på flygplatser och tågstationer runt om i 
landet. Vi har också intensifierat våra internationella samarbeten i utställningsprojekt, allt för att säkra 
inlån av högsta klass då vi öppnar våra dörrar till Europas modernaste museibyggnad insprängd i ett 
drygt 150 år gammalt skal. En utmaning som tagit tid men som ni alla kommer att beröras av.  

Under året har förberedelserna för att öppna inte bara ett utan två museer pågått. Den 17 juni 2018 
öppnar Nationalmuseums filial i samarbete med Stiftelsen Jamtli i Östersund, NM Jamtli. Vi skapar 
en spegelbild av de högkvalitativa samlingspresentationerna på Blasieholmen i en nybyggd lokal i 
anslutning till Jamtli och friluftsmuseet. Filialen är resultatet av ett långt och intensivt samarbete 
mellan institutionerna. 

2017 innebar också att Nationalmuseum och Prins Eugens Waldemarsudde gick skilda vägar. 
Regeringen gav myndigheten och stiftelsen i uppdrag att dela upp verksamheten vilket trädde i kraft 
den 1 juli. Därför redovisas också Prins Eugens Waldemarsuddes verksamhet bara fram till 
halvårsskiftet. Uppdelningen innebär dock inte att museerna kommer att sluta samarbeta. 
I respektive samling finns flera viktiga beröringspunkter kvar.  

I samband med uppsägning av museets största magasin slöts en fördelaktig överenskommelse med 
fastighetsägaren. Myndigheten har under året slutit ett nytt avtal med en annan fastighetsägare och 
ett modernt och välanpassat magasin håller på att byggas upp för att möta kraven för en långsiktig 
förvaring av våra samlingar.  

2017 innebar också intensiva förhandlingar med Värmdö kommun inför ett övertagande av 
Porlinsmuseet i Gustavsberg. Under sommaren tog Nationalmuseum tillfälligt över 
utställningsverksamheten och i februari 2018 har vi tecknat ett slutgiltigt avtal med kommunen om ett 
övertagande av driften. Detta innebär att Porslinsmuseet åter kan öppna för publik verksamhet, 
nyrenoverat och anpassat, sommaren 2019. 

Sist men inte minst vill jag tacka Nationalmuseums personal för de insatser som gjorts för museet 
och verksamheten, inte bara under det gångna året utan även under hela renoveringsperioden. 
Nu ser vi fram emot återinvigningen av Nationalmuseums nyrenoverade museibyggnad den 
13 oktober 2018! 


#INLEDNING 

#Myndigheten 

Nationalmuseum är Sveriges största konst- och 
designmuseum. Museibyggnaden på Blasieholmen 
i Stockholm, ritades av den tyske arkitekten 
Friedrich August Stüler och stod färdig 1866. 
Byggnaden, som varit stängd sedan 2013 för en 
omfattande renovering, beräknas öppna igen den 
13 oktober 2018. 

Förutom de egna samlingarna ansvarar National-
museum även för konstsamlingarna på Gustavs-
bergs Porslinsmuseum samt de kungliga lustslotten 
däribland Statens porträttsamling på Gripsholms 
slott. 

#UPPDRAG  

Nationalmuseum har i uppdrag att bevara kultur-
arvet och främja konsten, konstintresset och 
konstvetenskapen. Myndighetens verksamhet för 
året styrs av regeringens regleringsbrev. 

#ORGANISATION  

Nationalmuseum är en enrådighetsmyndighet ledd 
av en myndighetschef, Överintendenten.  
Sedan 2012 har myndigheten ett Insynsråd med 
fyra ledamöter utsedda av regeringen. Rådet har 
under året haft tre möten. 

Nationalmuseum har sex avdelningar; Stabs-
avdelningen samt avdelningarna Samlingar och 
forskning, Bevarande- och foto, Utställningar, Arkiv 
och bibliotek samt Publika avdelningen. 

#MILJÖLEDNINGS ARBETE  

Myndigheten har under året miljödiplomerat 
verksamheten i enlighet med SFS (2009:907). Inför 
diplomeringen har en miljörevision genomförts och 
en handlingsplan samt miljöpolicy med fastställda 
miljömål har tagits fram. 

#JÄMSTÄLLDHET OCH MÅNGFALD  

Nationalmuseum strävar efter att spegla samhället  
i stort med en verksamhet som inbegriper jäm-
ställdhet och mångfald i alla delar. Myndigheten 
arbetar aktivt efter antagen policy med 
utgångspunkt i diskrimineringslagen (2008:567) och 
det arbetsgivarpolitiska målet om mångfald  
i statliga verksamheter. 

En särskild grupp vid museet arbetar kontinuerligt
med frågor kring jämställdhet och mångfald och i 
arbetet med det publika bemötandet i Nya NM har 
särskilt fokus lagts på tillgänglighets- och 
mångfaldsfrågor för att säkra att dessa blir en 
integrerad del av verksamheten i det nya museet 
och i den framtida organisationen.  

Förvärv till Nationalmuseums samlingar görs alltid 
utifrån ett mångfalds- och jämställdshetsperspektiv 
i syfte att lyfta fram verk av konstnärer som t.ex. 
marginaliserats på grund av kön eller etnicitet. 

Nationalmuseums intendent med särskild inriktning 
på genusforskning har under 2017 bland annat 
samarbetat med Griselda Pollock, Professor i 
genusvetenskap vid University of Leeds, kring 
Feminist Curating samt anordnat en seminariedag 
för museets personal på temat Inkludering och 
gemensam värdegrund. 

Under Prideveckan i Stockholm, arrangerade 
Nationalmuseum olika programpunkter med 
museianknytning, däribland en workshop kring 
museers samlande och en wiki-skrivstuga med 
korta föredrag tillsammans med Wikimedia, 
Historiska museet, Livrustkammaren, Upplands-
museet och the Unstraight Museum. I samarbete 
med Lava och Pride Ung arrangerades workshops 
för den unga publiken.  

#TILLGÄNGLIGHET FÖR PERSONER MED FUNKTIONS VARIATION 

Myndigheten arbetar kontinuerligt för att öka 
tillgängligheten i verksamheten för personer med 
olika typer av funktionsvariationer. 

Arbetet för tillgänglighet utgår från de kriterier och 
riktlinjer som sammanställts av Myndigheten för 
delaktighet avseende verksamhet, kommunikation 
och information samt lokalernas utformning. Vid 
museet arbetar en kommunikatör med till-
gänglighetsfrågor och en intendent med särskild 
inriktning mot specialpedagogik.  

Texter i utställningar produceras alltid utifrån ett 
tillgänglighetsperspektiv med hänsyn till läsbarhet 
och webbplatsen följer internationell standard för 
tillgängligt webbinnehåll enligt WCAG. Tillsammans 
med Statens fastighetsverk har Nationalmuseum 
deltagit i planeringen av renoveringen för att 
museibyggnadens lokaler ska vara anpassade och 
tillgängliga för alla. 