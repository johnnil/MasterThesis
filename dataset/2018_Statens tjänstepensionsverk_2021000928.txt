#Generaldirektören har ordet

Då var det dags att göra bokslut för ännu ett händelserikt år! Vi har tillsammans inom 
myndigheten fortsatt vårt förnyelsearbete för att ha nöjda och trygga kunder samt för 
att vara effektiva och hållbara. Samtidigt blir vi allt friskare, med ett proaktivt, systema-
tiskt och uthålligt arbetsmiljöarbete har vi mer än halverat våra sjuktal sedan 2016.

Som pensionsadministratör och myndighet ska vi kunna 
leverera de tjänster och den service som förväntas av oss. Vi 
behöver vara snabbfotade, flexibla och kunna navigera i en 
föränderlig värld där vi möter nya förväntningar från kun-
der och nya möjligheter med nya teknologier. Vi har därför 
anpassat vår organisation, vi arbetar med vår kultur, vi ser 
över våra arbetssätt och tar stöd av nya teknologier och vi 
förbereder en övergång till en modern teknisk plattform. 

Det långsiktiga arbetet med att dra fördel av SPV:s kompe-
tens har kommit ett steg längre. Enklare pensionshantering, 
SPV:s tjänst för att underlätta pensionsadministrationen 
för statliga arbetsgivare, har haft en så god utveckling att 
tjänsten från den 1 augusti är en del av SPV:s ordinarie 
uppdrag. På så sätt drar vi nytta av stordriftsfördelar och 
bidrar till effektivitet i statsförvaltningen.

SPV:s dödlighetsundersökning 2018 visar att statsanställda 
lever längre än svensken i genomsnitt. Sedan föregående 
undersökning för fem år sedan har livslängden dessutom 
ökat markant, speciellt för männen. Denna positiva utveck-
ling har dock, tillsammans med låga marknadsräntor givit 
SPV utmaningar både vad gäller konsolideringsgrad och 
stabila premier.

SPV har mycket nöjda pensionärer och arbetsgivare. Men 
vi ser fortfarande att flertalet av de statligt anställda som 
sparar in till sin pension, har en låg kännedom om vilka 
förmåner som kommer med deras statliga anställning. 
Detta är särskilt olyckligt när vi redan nu vet att tjänste-
pensionen kommer att bli en allt viktigare del av deras 
totala pension. 

SPV har i detta en viktig roll där vårt goda samarbete med 
arbetsgivarna är ett viktigt steg mot en ökad medvetenhet 
hos pensionsspararna. Vi har därför satsat på att utveckla 
bättre stöd för arbetsgivarna genom exempelvis webbsemi-
narier och kunskapsmaterial. Vi har också startat en pilot 
tillsammans med Arbetsgivarverket, Pensionsmyndigheten 
och några arbetsgivare med målet att öka medvetenheten 
om hela pensionen hos de statligt anställda i åldersgruppen 
25 – 40 år. 

Arbetstid och lön är viktiga parametrar för en bra pen-
sion. Det handlar om att börja arbeta tidigt eller arbeta 
längre och vara uppmärksam på hur deltidsarbete och lön 
påverkar den framtida pensionen. Vi ser att kvinnor inom 
staten har kortare genomsnittlig anställningstid än männen 
till följd av senare inträde i arbetslivet och högre andel del-
tidsarbete. Positivt är att startlönerna för de unga har blivit 
mer jämställda inom staten. De senaste åren har startlönen 
till och med varit något högre för 20-åriga kvinnor än 
för jämnåriga män. För kvinnorna finns dock fortfarande 
utmaningen att medellönen efter 30-årsåldern är lägre än 
männens. 

När vi nu ser positiva tendenser kring mäns och kvin-
nors löner i tidig ålder får vi inte låta historien upprepa sig 
vad gäller deras arbetade tid. Vi måste aktivt arbeta för att 
bryta mönstren som har bidragit och bidrar till skillna-
derna mellan kvinnors och mäns pensioner. Det kräver nya 
grepp, på nya arenor. Det är då viktigt att arbeta för att öka 
medvetenheten och tillhandahålla den information som 
pensionsspararen kan ta till sig, där den vill ha den och när 
den behöver den. 

Den ökade rörligheten mellan olika sektorer på arbets-
marknaden ställer dessutom nya krav på mer samlad och 
standardiserad information. Här har vi pensionsaktörer, 
arbetsgivare och fackliga organisationer ett stort gemen-
samt ansvar att arbeta branschöverskridande för att ge 
pensionsspararna bättre möjligheter för att göra medvetna 
val i rätt tid. SPV har med sitt offentliga uppdrag och med 
pensionsspararens bästa för ögonen bra möjligheter att 
fortsätta göra just det!


#Om Statens tjänstepensionsverk och vår årsredovisning

Statens tjänstepensionsverk (SPV) är en av Sveriges största leverantörer av pensions-
tjänster. Vi administrerar tjänstepensionen från statlig anställning för anställda och 
tidigare anställda samt från tidigare statliga verksamheter som bolagiserats.

SPV administrerar tjänstepensioner och ersättningar enligt statliga bestämmelser, avtal och förordningar samt för vissa icke-
statliga pensionsavtal. Totalt hanterar vi pensioner och försäkringar för mer än 800 000 personer och registerför anställnings-
uppgifter för drygt 1 100 000 personer. Varje år fattar vi cirka 55 000 beslut om pensioner och ersättningar och gör ungefär 
3,6 miljoner utbetalningar, på sammanlagt knappt 16 miljarder kronor. Eftersom de pensioner och ersättningar som vi  
administrerar har stor påverkan på statsbudgeten levererar vi även prognoser och statistik till bland andra regeringen.

#Styrelse 

SPV leds av en styrelse. Styrelsen fastställer SPV:s strategis-
ka inriktning, den årliga verksamhetsplanen och budgeten 
samt bedömer om den interna styrningen och kontrol-
len är betryggande. Den beslutar om den övergripande 
organisationen samt om skrivelser och rapporter som har 
väsentlig betydelse för verksamheten. 

Styrelsen beslutar också om frågor inom ramen för statliga 
avtalsförsäkringar. Det gäller till exempel försäkringstek-
niska riktlinjer och beräkningsunderlag, kollektiva premier 
och premier för särskild pensionsersättning. Mer informa-
tion om styrelsens ledamöter finns i avsnittet Uppgifter 
om ledande befattningshavare.

#Avdelningar 

SPV finns i Sundsvall och har cirka 250 medarbetare. Från 
och med 1 april 2018 har vi en ny organisation. Med 
denna skapar vi en flexibel och hållbar organisation som är 
anpassad efter kundernas och omvärldens behov. Organisa-
tionen består av sex avdelningar.

*Kund och uppdragsgivare: Ansvarar för att säkerställa och 
leverera ett effektivt och kvalitativt kundmöte utifrån 
kundens behov. 

*Pensionsadministration: Ansvarar för att vi har en ända-
målsenlig, effektiv och kvalitativ ärendehandläggning av 
förmånerna.

*It: Ansvarar för att vi har användbara, stabila, effektiva och 
säkra it-stöd.

*Regelverk och kvalitet: Ansvarar för att säkerställa att 
pensionsavtal, förordningar och försäkringar hanteras 
med god kvalitet, att finansieringen är rätt och att pen-
sionsskulden beräknas korrekt.

*Utveckling: Ansvarar för att säkerställa en effektiv och 
kvalitativ långsiktig utvecklingsplan för SPV.

*Verksamhetsstöd: Ansvarar för att vi har användbara, 
standardiserade och effektiva lednings- och verksamhets-
stöd samt metoder för våra behov inom området.

På SPV finns en chefaktuarie, en internrevisor och en 
säkerhetsskyddschef.