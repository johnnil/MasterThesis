#FÖRORD 
 
Den 1 juli 2017 bytte myndigheten organisationsform och gick från att ha varit en nämndmyndighet 
till att bli en enrådighetsmyndighet. Vi bytte namn till Myndigheten för stöd till trossamfund och 
undertecknad blev myndighetschef och direktör för myndigheten. Vid en samling kring den 1 juli, 
för samarbetspartners och andra myndigheter, sa jag att detta var ”Ett stort steg för SST, om än 
kanske ett litet steg för mänskligheten”. Om så är fallet får historien utvisa.  
 
Vad innebär då detta?  Under de senaste åren har myndighetens verksamhet växt och breddats ge-
nom olika initiativ från nuvarande och tidigare regeringar. Det har gällt många och olika regerings-
uppdrag, men också regeringens betoning av oss som expertmyndighet. Vad regeringen har gjort är 
att bekräfta en utveckling som de själva till stor del varit drivkraften i.  
 
I Förordning med instruktion för Myndigheten för stöd till trossamfund, som trädde ikraft den1 juli 
2017, anges våra uppgifter. De två första är att ”främja dialogen mellan staten och trossamfunden” 
och att ”bidra med kunskap om trossamfundsfrågor”. Det nya är att vi inte längre ska begränsas till 
enbart de statsbidragsberättigade trossamfunden utan att vi ska kunna vända oss till alla. Detta gäl-
ler också våra utbildningar likväl krisberedskapssamordningen. Statsbidragsfrågorna, för de statsbi-
dragsberättigade trossamfunden, har vi naturligtvis kvar. 

I 2017 års regleringsbrev står det att ”myndigheten ska i sin årsredovisning tydliggöra hur myndig-
hetens arbete i stort har bidragit till att främja religionsfriheten i Sverige”. 
Hur kan man då sammanfatta myndighetens uppdrag och arbete? Jag skulle vilja påstå att det kan 
göras med ett ord, nämligen religionsfrihet. I vår regeringsform definieras den så här: ”religionsfri-
het: frihet att ensam eller tillsammans med andra utöva sin religion.” Därtill står det också att ”Sa-
miska folkets och etniska, språkliga och religiösa minoriteters möjligheter att behålla och utveckla 
ett eget kultur- och samfundsliv ska främjas”. 
 
I Europeiska konventionen om skydd för de mänskliga rättigheterna (artikel 9:1), vilken genom 
Sveriges medlemskap i EU också är en del av svensk lag, definieras den så här:  
 
Var och en har rätt till tankefrihet, samvetsfrihet och religionsfrihet; denna rätt innefattar frihet att 
byta religion eller tro och frihet att ensam eller i gemenskap med andra, offentligt eller enskilt, ut-
öva sin religion eller tro genom gudstjänst, undervisning, sedvänjor och ritualer. 

Att regeringen då i budgetpropositionen för budgetåret 2017 beskriver den politiska inriktningen för 
politikområdet ”trossamfund” enligt nedan är då både naturligt och förklarligt: 
 
Regeringen anser att trossamfunden spelar en viktig roll både i vårt samhälle och i enskilda männi-
skors liv. Frågor som rör religion och trossamfund har hög aktualitet. Trossamfunden utgör en del 
av det civila samhället som bl.a. gör viktiga samhällsinsatser på det sociala området. Många tros-
samfund verkar för kunskap, förståelse och respekt för olika trosuppfattningar och motverkar där-
med polariseringen i samhället. Det är av stor vikt att samarbetet mellan trossamfund fungerar och 
att kommuner och myndigheter ökar sin kunskap om och sitt samarbete med trossamfund. Kontak-
ter med trossamfunden inom ramen för regeringens råd är därför fortsatt prioriterat. Regeringen 
avser också att fortsätta stödja interreligiöst samarbete i Sverige, eftersom det bl.a. motverkar ras-
ism och extremism. Den ökade polariseringen i samhället har tyvärr också lett till en ökad utsatthet 
för många troende och församlingar. Regeringen tillför därför även fortsättningsvis medel för att 
stärka trossamfundens säkerhetsarbete. Trygghetsfrågorna ger också upphov till ett ökat arbete för 
SST med att involvera trossamfunden i krisberedskapsarbetet.  
 
Ledorden för den verksamhet som sammanfattas i denna årsberättelse har varit: skapa förutsättning-
ar, ge kunskap, öka kompetens, skapa dialog, våga synliggöra, stärka närvaron och vara långsiktig. 
Detta skulle också kunna sammanfattas som att stärka och främja religionsfrihet i vårt land.  


#Inledning  

Nämnden för statligt stöd till trossamfund, SST, fanns mellan budgetåret 1971/72 och 30 juni 2017 
– den första tiden under namnet Sveriges frikyrkoråds samarbetsnämnd och därefter Samarbets-
nämnden för statsbidrag till trossamfund – har haft till uppgift att fördela statliga bidrag till vissa 
trossamfund. I och med förändringen av relationerna mellan staten och trossamfunden fr.o.m. år 
2000 ändrades även bidragen och formen för SST:s arbete. Verksamheten regleras i lagen om stöd 
till trossamfund (SFS 1999:932) och förordningen om statsbidrag till trossamfund (SFS 1999:974), 
samt förordningen med instruktion för SST (SFS 2007:1192). 
 
Den 1 juli 2017 övergick Nämnden för statligt stöd till trossamfund – SST från att vara en nämnd-
myndighet till att bli en enrådighetsmyndighet med namnet Myndigheten för stöd till trossamfund. 
Den nya myndigheten leds av en av regeringen utsedd direktör. Beslut om stöd till trossamfund tas 
av ett råd bestående av fem ledamöter och tre ersättare, kallat Rådet för beslut om statsbidrag. Fram 
till den sista juni 2017 bestod Nämnden för statligt stöd till trossamfund av nio ledamöter och lika 
många ersättare. I anslutning till nämnden fanns ett råd för samråd mellan nämnden och trossam-
funden i frågor som rör nämndens arbete.  Rådet bestod av representanter för de trossamfund och 
samverkansorgan som är berättigade till statsbidrag.  
 
För den nya myndigheten från 1 juli 2017 instiftades ytterligare ett råd, Rådet för samråd, vilket 
består av representanter från alla de statsbidragsberättigade trossamfunden. Tidigare bestod rådet 
endast av representanter från de statsbidragsberättigade trossamfunden, som inte ingick i något av 
de tre samverkansorganen; Islamiska Samarbetsrådet (ISR), Ortodoxa och österländska kyrkors 
ekonomiska råd (OÖKER) och Sveriges Buddhistiska Samarbetsråd (SBS). För dessa fanns gemen-
sam representant för varje råd. Vid Rådet för samråds möten kan även andra i Sverige aktiva tros-
samfund beredas möjlighet att närvara. Verksamheten regleras, förutom i lagen om stöd till tros-
samfund (SFS 1999:932) och förordningen om statsbidrag till trossamfund (SFS 1999:974), av för-
ordning om statsbidrag till trossamfund (SFS 2017:104) samt myndighetens tillämpningsföreskrif-
ter. 
 
Den tidigare myndighetens verksamhet kunde delas in i 5 uppgifter:  

* Fördela statsbidrag och ha en fortlöpande dialog med bidragsberättigade trossamfund om 
förutsättningarna för stödet.  

* Handlägga frågor som rör trossamfundens roll i krisberedskapssamordning.  

* Ge allmänt stöd till trossamfund, särskilt de som nyligen etablerat sig i landet.  

* Vara ett dialogforum för trossamfunden kring frågor som rör värderingar, respekt och tole-
rans.  

* Vara expert i allmänna religions- och trossamfundsfrågor och samverka med andra myndig-
heter och organisationer i frågor som rör trossamfunden. 

 
Från 1 juli 2017 kan Myndighetens verksamhet sammanfattas enligt § 1 i dess instruktion:  
 
Myndigheten för stöd till trossamfund har till uppgift att 

* främja en dialog mellan staten och trossamfunden, 
* bidra med kunskap om trossamfundsfrågor, 
* pröva frågor om statsbidrag enligt lagen (1999:932) om stöd till trossamfund och  
förordningen (1999:974) om statsbidrag till trossamfund, 
* föra en fortlöpande dialog med bidragsberättigade trossamfund om förutsättningarna för  
stödet, 
* ha kontakt med och samverka med andra myndigheter och organisationer i frågor som rör 
trossamfund, och 
* handlägga frågor om trossamfundens roll i krisberedskapssamordningen. 

Vid den gamla myndigheten fanns det för de flesta av bidragen beredningsgrupper med uppgift att 
föreslå fördelning av respektive bidrag som sedan beslutas av nämnden.  
 
Myndighetens kansli är förlagt till Ekumeniska centret vid Alviks Torg i Bromma. I centret, som 
har ca 250 arbetsplatser, finns, förutom myndigheten, 12 ekumeniska organisationer, samt bland 
andra, Equmeniakyrkans och Pingsts centrala kanslier. 
 
Myndigheten har under året fördelat statsbidrag till 67 trossamfund med snudd på 793000 (2015) 
bidragsgrundande personer, inklusive de danska-, norska- och isländska kyrkorna. Av totalt drygt 
2500 församlingar har drygt 920 fått del av organisationsbidrag. Ytterligare ca 70 församlingar tog 
under året emot etableringsbidrag för nystartad församling. 
 
Vad är kvalitet när det gäller uppdrag angående trossamfund och religionsfrihet? 
Ett av måtten för kvalitetssäkring som regeringen efterfrågar är just kvalitet i myndighetens arbets-
utförande. Hur mäter man kvalitet när man har att göra med trossamfund? Detta är en fråga och en 
utmaning myndigheten har samtalat med Riksrevisionen om. Myndigheten har därför under det 
gångna året haft som målsättning att ur olika perspektiv se hur omvärlden ser myndighetens arbete, 
men även hur myndigheten uppfattar att omvärlden ser dess arbete. Tre kriterier har fastställts: 

* Kvalité är måluppfyllelse.  
* Kvalité är på vilket sätt man möter avnämarnas behov och deras nöjdhet.  
* Kvalité är vetenskaplig kvalité och objektivitet i det som publiceras.  
 
Den här årsredovisningen redovisar den måluppfyllelse som myndigheten uppskattar utifrån, och i 
relation till, regeringens vision och önskemål för målområdet. 
 
Kvalitén gällande avnämarnas behov och nöjdhet uppskattas på olika sätt, t.ex. genom enkäter och 
frågor efter utbildningar och i den pågående, kontinuerliga, dialogen mellan myndigheten, trossam-
fundens centrala administrationer och deras församlingar. Ett starkt tecken på nöjdhet och uppfyl-
lelse av deras behov visade också de två stora enkätundersökningar som professor Ulf Bjereld lät 
göra som del av utredningen Översyn av statens stöd till trossamfund (Dir. 2016:62) vilken besluta-
des den 30 juni 2016. 

Vad gäller vetenskaplig kvalitet, objektivitet och hur den akademiska värderingen på myndighetens 
arbete bad myndigheten professor Göran Larsson, vid Göteborgs universitet, formulera utifrån de 
aspekter han ser och värderar i myndighetens arbete. Göran Larsson skriver: 

"I sin roll som expertmyndighet har SST ett brett och svårt uppdrag. Genom att initiera och tillgäng-
liggöra forskningsrapporter om olika religiösa traditioner och uttryck i dagens Sverige har dock 
SST lyckats att knyta till sig och engagera ett stort antal forskare från ett flertal lärosäten. Dessa 
arbeten har genomsyrats av en empirisk ansats och genom att inkludera tidigare forskning, statist-
iska data, mediareportage och samtal med trossamfund har rapporterna bidragit till att lyfta forsk-
ningen samt den allmänna kunskapen om religion i Sverige. Genom detta arbete har SST skapat en 
plattform för att stärka en kunskapsbaserad forskning om religion och religiösa traditioner i Sve-
rige. Rapporterna har haft goda möjligheter att nå ut till trosutövare, men också till andra myndig-
heter, skolor och beslutsfattare. Flera av de skrifter som har publicerats sedan 2015 har fått en god 
spridning och de tryckta upplagorna har ofta fått tryckas upp i flera utgåvor. Utöver de fysiska ex-
emplaren har skrifterna också gjorts tillgängliga som pdf-utgåvor som kan laddas ner utan någon 
kostnad. Några av skrifterna har också använts som kurslitteratur på högskolor och universitet på 
kursmoment om religion i Sverige.  

SST arrangerar även ett stort antal seminarier och föreläsningar (bland annat under politikerveckan 
på Almedalen, men också i samband med bland annat MR-dagarna). Dessa event har engagerat 
forskare, trossamfundsledare, politiker och journalister inom ett stort antal ämnen av relevans för 
det svenska samtalet om religion. Förutom att skapa mötespunkter har dessa seminarier också gett 
utrymme för en kritisk diskussion om religion och statens relation till trossamfunden samt relig-
ionens plats i samhället.  

Rapporterna, seminarierna och mötena mellan trosutövare, myndigheter och forskare bidrar alla till 
en kritisk och öppen diskussion där olika synsätt kan brytas mot varandra på ett konstruktivt sätt 
och där samtalen bygger på kunskap."  

Myndigheten anser därmed att utifrån de kriterier som fastställts har myndigheten funnit goda be-
lägg för att kvalitetssäkra ett av Sveriges i nutid viktigaste områden i relation till allas lika värde 
och den i Sverige rådande religionsfriheten.  