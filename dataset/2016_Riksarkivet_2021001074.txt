#Riksarkivarien har ordet

Riksarkivet är en myndighet med ett evigt aktuellt uppdrag: att vara 
statsförvaltningens, och i stor utsträckning hela samhällets, minne. Att bevara infor-
mation och göra den fritt tillgänglig för allmänheten är kärnan i Riksarkivets uppdrag 
och ett grundvillkor för ett öppet och demokratiskt samhälle. Riksarkivet har till upp-
gift att skapa förutsättningar för morgondagens kulturarv genom att upprätta normer 
för och utöva tillsyn över hur de offentliga arkiven sköts. Ordnade arkiv ger möjlighet 
till insyn för medborgarna, idag och i framtiden, men också ökad förståelse för sam-
hällsutvecklingen. Forskning i arkiven ger kunskap om hur historiens människor 
tänkte, kände och agerade, en kunskap som hjälper oss att förstå vår egen tid och att 
navigera in i framtiden.

En av grundpelarna för Riksarkivets verksamhet är offentlighetsprincipen, stadfäst 
den 2 december 1766 i den första tryckfrihetsförordningen. 250-årsminnet har firats 
runt om i hela landet, och Riksarkivet har medverkat tillsammans med andra myndig-
heter och organisationer under #frittord. I Riksarkivets nyrenove rade lokaler i Marie-
berg högtidlighölls tryckfrihetsförordningen på dagen 250 år efter sin tillkomst, bland 
annat med en paneldebatt om offentlighetsprincipen i nutidens samhälle. 

Riksarkivet ska karaktäriseras av öppenhet, tydlighet, engagemang och långsiktig-
het. Alla – anställda, besökare och externa kontakter – ska bemötas på lika villkor oav-
sett kön, könsöverskridande identitet eller uttryck, etnisk tillhörighet, religion eller 
annan trosuppfattning, funktionsnedsättning, sexuell läggning eller ålder. Detta är 
självklart i ett demokratiskt samhälle men också viktigt för att göra arkiven angeläg-
na för alla. I arkiven finns avtryck av alla samhällsmedlemmar och alla ska också ha 
tillgång till arkiven. Riksarkivets ambition är att öka tillgängligheten till kulturarvet 
genom att arbeta aktivt med tillgänglighetsfrågor inom samtliga verksamhetsområ-
den och processer i enlighet med den plan för lika villkor som tagits fram. Under 2016 
har en omfattande renovering genomförts i byggnaden i Marieberg, och ett centralt 
mål har varit att öka tillgängligheten till lokalerna.

Riksarkivets målsättning är att öka användningen av våra arkiv och samlingar ge-
nom till exempel förbättrade digitala tjänster. Redan nu finns ca 100 miljoner skanna-
de bilder av arkivhandlingar tillgängliga via Digitala forskarsalen, en siffra som stän-
digt ökar. Under 2016 har vi lämnat ut långt över 100000 volymer arkivhandlingar i 
våra läsesalar till närmare 50 000 besökare. Riksarkivet har besvarat uppemot 150 000 
skriftliga frågor, med önskemål om allt från enstaka kopior av exempelvis betyg till ef-
tersökning av svårtillgängliga uppgifter. Många förfrågningar är komplicerade och 
kräver specialistkompetens hos personalen. För att förenkla och förbättra hantering-
en av denna stora mängd förfrågningar, och därigenom underlätta för våra användare, 
har vi inrättat en myndighetsgemensam kundtjänst och utvecklat webbformulären på 
riksarkivet.se. För att förbättra servicen gent emot statsförvaltningen har vi skapat en 
särskild funktion för leveranser av statliga arkiv till Riksarkivet.

Kulturarvsinformationen är forskningsinformation som ibland behöver förädlas 
för att kunna användas på bästa sätt. Ett exempel är vårt projekt TORA – Topografiskt 
register på Riksarkivet, som handlar om att upprätta register över koordinater hämta-
de från historiska bebyggelsekartor. Avsikten är att registret ska pub liceras som öppen, 
länkad data och kunna användas fritt av forskare eller av personer som vill vidareut-
nyttja informationen på annat sätt. Ett annat gott exempel är det historisk-topografis-
ka verket Det medeltida Sverige.

Under åren 2011–2016 hade Riksarkivet i uppdrag att driva Digisam, samordnings-
sekretariatet för digitalisering, med uppgift att skapa myndighetsövergripande digi-
tala plattformar. I februari överlämnades Digisams slutrapport till regeringen. Rap-
porten sammanfattar resultaten av verksamheten som, inom digitaliseringsområdet, 
lett till en fruktbar samverkan mellan de statliga kulturarvsinsti tutionerna. Slutrap-
portens förslag lägger grunden till en fortsatt och fördjupad samverkan inom kultur-
arvsområdet. 

Den 30 april 2016 gick min företrädare Björn Jordell i pension. Efter att ha varit 
 tillförordnad myndighetschef är jag sedan den 1 oktober riksarkivarie och chef för 
Riksarkivet. Som ny på posten ser jag flera viktiga utmaningar för de närmaste åren. 
En prioritering för mig är att öka förståelsen för att Riksarkivets båda huvuduppgifter 
– dels att vara en resurs för den offentliga förvaltningen, dels att ansvara för ett centralt 
skriftligt kulturarv – är två sidor av samma övergripande samhälls uppdrag. Den in-
formation som dagligen skapas i vårt samhälle genom alla samhällsmedlemmars ak-
tiviteter och interaktion med varandra lägger grunden för kommande generationers 
kulturarv.

I en globaliserad värld måste Riksarkivet göra det möjligt att ta del av arkiv obero-
ende av tid och plats. Dagens teknik skapar förväntningar på ett gränslöst användan-
de och ger oss samtidigt förutsättningar och möjligheter att infria och möta denna  
utmaning. Tekniken skapar också ökade möjligheter att göra kulturarvet mera ange-
läget för f ler människor och att sprida kunskap om Riksarkivets roll som kultur-
arvsmyndighet.

Kunskapen om våra arkivhandlingar finns både hos personalen och hos våra an-
vändare i forskarsalar och på webben. En viktig utmaning är att hitta former för dialog 
för att bättre kunna tillvarata användarnas kompetens och insikter om arkiven. Att 
samverka med användarna är också ett sätt att sprida kunskap om Riksarkivet och vår 
roll i samhället. 

Jag intygar att årsredovisningen ger en rättvisande bild av verksamhetens resultat 
samt av kostnader, intäkter och myndighetens ekonomiska ställning.


#Uppdrag

Riksarkivets verksamhet återgår i väsentliga avseenden på tryckfrihetsförord-
ningen, som tryggar varje svensk medborgares rätt att ta del av allmänna handling-
ar. Arkivlagen (1990:782) föreskriver i sin tur att myndigheternas arkiv ska bevaras, 
hållas ordnade och vårdas så att de tillgodoser rätten att ta del av allmänna hand-
lingar, behovet av information för rättskipningen och förvaltningen samt forsk-
ningens behov. Grundläggande bestämmelser om myndigheternas arkiv finns ock-
så i arkivförordningen (1991:446). 

Riksarkivets verksamhet regleras av myndighetens instruktion (2009:1593).  
I särskilda förordningar finns bestämmelser om Riksarkivets bidragsgivning till 
enskilda arkiv (2007:1368) och regionala arkivinstitutioner (1996:1598). 

Utöver vad som framgår av bestämmelserna i 3 kap. i förordningen (2000:605) 
om årsredovisning och budgetunderlag ska Riksarkivet enligt regleringsbrevet för 
2016 definiera och redovisa de kvalitativa aspekterna av verksamhetens resultat. 
Vissa återrapporteringskrav och uppdrag brukar i enlighet med regleringsbrevet 
eller på särskilt uppdrag redovisas separat. De viktigaste av dessa har under året 
varit följande:

* Riksarkivet ska redovisa vilka särskilda insatser myndigheten genomfört och 
planerar att genomföra för att bidra till att göra kulturarvet till en angelägenhet 
och tillgång för alla människor i samhället. Redovisningen har lämnats till Re-
geringskansliet (Kulturdepartementet) den 1 september 2016.

* Riksarkivet ska förbereda etableringen av Mediakonverteringscentrum i Frän-
sta som en gemensam resurs för storskalig digitalisering av kulturarvsmaterial. 
Riksarkivet ska redovisa hur myndigheten avser att upprätta och finansiera 
verksamheten, hur tillgång till resursen ska prioriteras och vilka säkerhetskrav 
som anläggningen kommer att kunna möta. Redovisningen har lämnats till Re-
geringskansliet (Kulturdepartementet) den 30 augusti 2016.

* Riksarkivet ska informera statliga myndigheter, organ som anges i bilagan till 
offentlighets- och sekretesslagen (2009:400) samt andra parter som myndighe-
ten finner lämpliga om ändringarna i 11 § andra stycket lagen (2010:566) om vi-
dareutnyttjande av handlingar från den offentliga förvaltningen. Informatio-
nen ska också innehålla uppgift om vilka åtgärder Riksarkivet avser vidta med 
anledning av den föreskriftsrätt för sådana förteckningar som myndigheten 
bemyndigats genom 15 § arkivförordningen (1991:446). Uppdraget har redovi-
sats i en rapport till Regeringskansliet (Finansdepartementet) den 15 juni 2016.

Föreliggande skrift innehåller övrig redovisning. Huvuddelen av Riksarkivets 
kärnverksamhet har under året varit indelad i fyra processområden:

* Normera och främja

* Utöva tillsyn och hantera leveranser

* Bevara och tillgängliggöra

* Tillhandahålla arkiv

Utanför processområdena har legat övriga kärnverksamheter, nämligen veten-
skaplig utgivning samt heraldisk verksamhet. 