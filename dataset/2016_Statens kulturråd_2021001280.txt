#FÖRORD

År 2016 firade den svenska tryckfrihetsförordningen 250 år. Grundläggande rättigheter som ytt-
randefrihet och allas lika värde fick ytterligare fokus i en samhällsdebatt som präglades av politisk 
oro, flyktingströmmar och en allt skarpare diskussion om gränser – mellan stater och mellan 
människor. Utgångspunkten för den nationella kulturpolitiken är allas lika rättigheter att ut-
trycka sig, att ta del av kultur samt att konsten och kulturen ska stå fri. 

Kulturrådets årsredovisning visar på bredden och komplexiteten i myndighetens uppdrag och 
genom siffrorna skymtar också den svåra och viktiga processen att bedöma vilka projekt och 
verksamheter som ska få del av de statliga medlen. Ett stort antal experter medverkar i bedöm-
ningen av ansökningarna och Kulturrådet är i kontinuerlig dialog med andra organisationer av 
betydelse för svenskt kulturliv, från myndigheter, regioner och kommuner till konstnärsorganisa-
tioner, civilsamhälle och utövare. Dialogen ger goda möjligheter att flytta fram positionerna inom 
viktiga jämlikhetsfrågor, som ökad öppenhet och mångfald i kulturlivet avseende hbtq-frågor, 
tillgänglighet till kultur för personer med funktionsnedsättning och främjande av de nationella 
minoriteternas kulturverksamhet. 

Utöver öppenhet, tillgänglighet och mångfald har Kulturrådet fokus på jämställdhet. Ett ex-
empel är att Kulturrådet tillsammans med Statens musikverk har i uppdrag att verka för en mer 
jämställd repertoar bland svenska orkestrar. Under 2016 ser vi en jämställd fördelning av bidraget 
till samverkan med komponister. 

Under året fördelade Kulturrådet drygt 2,1 miljarder kronor till konstnärlig och kulturell verk-
samhet. Av 7401 inkomna ansökningar beviljades 3591. Den största andelen medel fördelas som 
verksamhetsbidrag till regional kulturverksamhet inom ramen för Kultursamverkansmodellen. 
De bidrag som fördelas till det fria kulturlivet är avsevärt lägre, men betydelsen för mångfald och 
konstnärlig utveckling är desto större. Inom flera konstområden, exempelvis inom dansen och den 
samtida cirkusen, är den fria sektorn helt avgörande för konstområdets utveckling. 

Det nya bidraget Kreativa platser inleddes med en omfattande dialog med strategiskt viktiga 
organisationer. Informationsträffar genomfördes runt om i landet i samråd med regioner, lands-
ting och olika typer av organisationer. Bidraget väckte stort intresse med 204 ansökningar redan 
det första året, varav 27 projekt beviljades. Syftet är att driva kulturverksamheter i bostadsområ-
den utifrån de boendes behov och genom samverkan med lokala aktörer. Projekten kommer att 
bedrivas i partnerskap mellan flera aktörer, ofta mindre föreningar i samarbete med en etablerad 
kulturinstitution. 

Under året hade Kulturrådet ett tillfälligt regeringsuppdrag att fördela medel till biblioteks-
verksamhet för nyanlända och asylsökande. Bidraget synliggjorde den viktiga roll som biblioteken 
spelar för ett inkluderande kulturliv.

För första gången fördelades statsbidrag till musik- och kulturskolor, med syfte att nå fler barn 
och unga, bredda utbudet av konstnärliga uttryck och göra kulturskolan mer jämlik. Sammanlagt 
97 miljoner kronor fördelades till 178 kommuner. Kulturrådet prioriterade bland annat ansök-
ningar som ger barn och unga med funktionsnedsättning möjlighet att delta i verksamheten.

Liksom tidigare år bidrar Kulturrådet till internationella utbyten och samarbeten. En större 
konferens arrangerades för översättare av svensk litteratur och dramatik. I samarbete med Till-
växtverket initierades ett nytt stöd för att främja internationell spridning av litteratur, scenkonst 
och bild- och formkonst. 

I dialog med kulturlivets många företrädare söker Kulturrådet bidra till ett jämlikt kulturliv 
som präglas av, kvalitet, konstnärlig förnyelse och mångfald och där fler erfarenheter och berät-
telser formuleras och når ut.  


#KULTURRÅDETS VERKSAMHET

#Kulturrådets uppdrag

Statens Kulturråd har till uppgift att verka för kulturens utveckling och tillgänglighet med ut-
gångspunkt i de nationella kulturpolitiska målen genom att fördela och följa upp statliga bidrag 
samt genom andra främjande åtgärder. Vi ska särskilt verka för konstnärligt och kulturpolitiskt 
värdefull utveckling inom områdena
* teater, dans, musik och annan scenkonst
* litteratur, kulturtidskrifter, läsfrämjande och bibliotek
* bild och form samt museer och utställningar
* regional kulturverksamhet
* samiska folkets och övriga nationella minoriteters kultur
* andra kulturella ändamål.

Ramarna för verksamheten sätts av förordning med instruktion för Kulturrådet, det årliga regle-
ringsbrevet, de 13 statsbidragsförordningarna, förordningen om statliga utställningsgarantier samt 
förordningen om Litteraturpriset till Astrid Lindgrens minne. Kulturrådets styrelse har preciserat 
delar av bidragshanteringen genom att besluta om särskilda föreskrifter. På vår webbplats (www.
kulturradet.se) framgår vilket regelverk som gäller för respektive bidrag och vilka kriterier som 
ligger till grund för våra bedömningar.

Av Kulturrådets instruktion framgår att vi ska verka för ett ökat internationellt och interkultu-
rellt utbyte och samverka inom hela kulturområdet. Jämställdhets-, mångfalds- samt barn- och 
ungdomsperspektivet ska integreras i verksamheten och ett internationellt och ett interkulturellt 
utbyte ska främjas. Vi har ett samlat sektorsansvar inom kulturområdet vad gäller tillgänglighet 
för personer med funktionsnedsättning samt människors lika rättigheter och möjligheter oavsett 
sexuell läggning, könsidentitet och könsuttryck. 

Kulturrådet representerar staten i dialogen med regioner/landsting och kommuner inom ra-
men för kultursamverkansmodellen och myndigheten administrerar Litteraturpriset till Astrid 
Lindgrens minne (ALMA). Vi ska även pröva frågor om utställningsgarantier, vara en nationell 
kontaktpunkt för EU:s kulturprogram, verka för kulturens betydelse inom andra samhällsområ-
den samt sprida information och kunskap om myndighetens verksamhet.

#Kulturpolitiska mål och prioriteringar

Enligt Kulturrådets instruktion ska vi redovisa hur myndighetens verksamhet bidrar till att upp-
fylla de nationella kulturpolitiska målen, där det framgår att kulturen ska vara en dynamisk, 
utmanande och obunden kraft med yttrandefriheten som grund och att alla ska ha möjlighet att 
delta i kulturlivet. Av målen framgår också att kreativitet, mångfald och konstnärlig kvalitet ska 
prägla samhällets utveckling.

För att uppnå de kulturpolitiska målen ska kulturpolitiken
* främja allas möjlighet till kulturupplevelser, bildning och till att utveckla sina skapande förmågor,
* främja kvalitet och konstnärlig förnyelse,
* främja ett levande kulturarv som bevaras, används och utvecklas,
* främja internationellt och interkulturellt utbyte och samverkan,
* särskilt uppmärksamma barns och ungas rätt till kultur.

#Utgångspunkter för en hög kvalitet
Kulturrådets huvudsakliga prestation i volym och kostnad utgörs av antalet prövade bidragsan-
sökningar och antalet beviljade bidrag. Dessa uppgifter hämtas ur Kulturrådets ärendehanterings-
system. Med prövade ansökningar menar vi ärenden som beslutats under året, oavsett när ansökan 
kommit in eller när bidraget betalas ut. Vi menar att detta tillsammans med den finansiella redo-
visningen ger en god bild av verksamheten, eftersom förskjutningarna i regel är av samma storlek 
från år till år. Bland de prövade ansökningarna ingår även ärenden vi har avvisat, avskrivit eller 
bordlagt.

Prestationer kan även bestå av egeninitierade främjandeinsatser som verkar för konstens och 
kulturens utveckling. Dessa insatser har vanligen en direkt eller indirekt koppling till bidragsgiv-
ningen. Vilka insatser som ska genomföras beslutas från år till år, vilket innebär att de inte alltid 
är möjliga att jämföra över tid. 

#Besluten ska präglas av kvalitet, rättssäkerhet och transparens

Kulturrådet har definierat de kvalitativa aspekterna som att myndighetens beslutsprocess ska vara 
av god kvalitet, rättssäker och med sådan transparens att processens delar är synliga och möjliga 
att granska för den som önskar. Motsvarande krav på kvalitet, rättssäkerhet och transparens gäller 
även för myndighetens främjande insatser. 

Det är viktigt att bidragsprocessen utförs med god kvalitet genom hela processen – från de 
administrativa stödprocesserna till att granska och bedöma ansökningar och följa upp bidrag. 
Genom denna process säkerställer myndigheten att prioriteringarna och insatserna bidrar till en 
kulturpolitiskt värdefull utveckling. Det är svårt att i en årsredovisning bedöma de mer långsiktiga 
effekterna av verksamhetens resultat, men i de olika avsnitten redogör vi för vilka avvägningar 
som har gjorts under året på respektive område, för att på så sätt försöka bedöma det långsiktiga 
resultatet.

För att Kulturrådet ska kunna genomföra sitt grunduppdrag krävs att vi har en nationell över-
blick inom kulturområdet. Den viktigaste kunskapsinhämtningen sker genom de cirka 7000 an-
sökningarna om bidrag som inkommer. Därtill inhämtar vi kunskap genom dialog, samarbete 
och omvärldsbevakning. 

Vi stödjer, samordnar och driver frågor om barn och unga, jämställdhet, etnisk och kulturell 
mångfald, hbtq och tillgänglighet. Vi tar hänsyn till dessa perspektiv i vår bidragsgivning och 
främjar dem genom våra insatser. För att säkerställa ett strukturerat, målinriktat och långsiktigt 
kvalitetsarbete har vi utformat strategier för dessa tvärperspektiv. 

Att anlita kvalificerade ämnesexperter ser Kulturrådet som en grundläggande förutsättning för 
att säkerställa en hög kvalitet i bidragsbesluten och behålla ett högt förtroende inom den svenska 
kulturvärlden. Vi fördelar även vissa bidrag med stöd av sakkunniga. Under 2016 anlitade Kultur-
rådet 108 experter (2015:109, 2014:124) för 15 arbets- och referensgrupper (2015:14, 2014:15) inklusive 
Almajuryn. 

Sammansättningen av arbets- och referensgrupperna är av central betydelse, eftersom ledamö-
terna ska bidra med olika perspektiv och kompetenser. Ledamöternas geografiska placering, kön, 
ålder, etniska och kulturella bakgrund är också viktiga aspekter för gruppernas sammansättning. 
När Kulturrådet anlitar ämnesexperter aktualiseras ibland frågor om jäv, vilka hanteras noga 
genom noteringar i beslutsprotokollen. 

Det är viktigt att den information som lämnas på Kulturrådets webbplats är korrekt och inne-
håller upplysningar om hur bidrag söks, datum för ansökningsomgångar och vilka formella krav 
som ställs. Alla som kontaktar oss ska bemötas professionellt med tydliga och korrekta svar. Inter-
na rutiner för bidragsprocessen samt Kulturrådets policyer är en del av arbetet med att säkerställa 
av att bidragsgivningen är både transparent och rättssäker. 

Även redovisningarna av den verksamhet som fått stöd från Kulturrådet är viktiga för kvalitets-
säkringen – dels för att säkra att beviljade medel använts till det de var avsedda för, dels för att få en 
samlad uppföljning av bidragsformernas relevans, funktion, effektivitet och resultat. Kulturrådet 
har under året fortsatt arbetet med att strukturera och effektivisera bidragsuppföljningen. 

Kvaliteten i bidragsmottagarnas verksamhet kan dock inte enbart bedömas genom redovisning-
arna. Därför krävs kompletterande kunskapsinhämtning, främst inom scenkonstområdet men 
även inom bild- och formkonstområdet. Det sker bland annat genom att myndighetens personal 
och ledamöter i referensgrupperna besöker framföranden och utställningar. 

Ytterligare en kvalitetsaspekt är att bidragen kontinuerligt ska anpassas till nya behov som upp-
kommer, och Kulturrådet lägger stor vikt vid kontakter och dialog med regionala och kommunala 
företrädare samt kulturlivets företrädare för att göra stöden träffsäkra och anpassade till de olika 
områdena. Vi genomför även riktade informationsinsatser för att öka kunskapen om bidragen, 
eftersom vi bedömer att ökad kunskap om de statliga stöden bidrar till goda förutsättningar för 
såväl konstnärlig utveckling som ett ökat utbud.

Vi kan konstatera att flera faktorer som bidrar till en hög kvalitet i verksamheten är svåra att 
mäta. Vi har dock valt ut vissa kvalitativa aspekter som kan kvantifieras och följas upp över tid 
med hjälp av ärendehanteringssystemet. Kvalitativa aspekter på resultatet framgår även löpande i 
kommentarerna i resultatredovisningen.

Kulturrådet bedömer sammantaget att bidragsprocessen fungerar väl, och vi utvecklar den kon-
tinuerligt i syfte att effektivisera verksamheten ytterligare.