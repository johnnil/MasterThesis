#Rektor har ordet

Högskolornas och universitetens centrala roll som hörnpelare i demokratiska 
samhällen och garanter av vetenskapligt underbyggd kunskap har kanske ald-
rig varit så tydlig som år 2017, då begrepp som ”alternativa fakta” och ”fake 
news” blev vardag även i demokratiska länder. I Europa har lärosäten blivit 
nedstängda av politiska skäl. På andra sidan Atlanten har forskning om miljön 
motarbetats, också av politiska skäl. 

Högskolan i Halmstad har slutfört ännu ett år av fram-
gångsrik verksamhet. Det är första gången som jag, som 
ny rektor, kan summera året som har gått. För mig har 
det varit nio intressanta månader att lära känna Högsko-
lan. Jag har imponerats av verksamheten som bedrivs här! 
Lärosätet är en välskött organisation med kunniga och 
engagerade medarbetare. Ett fokuserat och väl genomfört 
profileringsarbete gör att Högskolan i Halmstad står väl 
rustad för att erbjuda studenter utbildningar av hög kvali-
tet, vilket efterfrågas i samhället. Forskningen har – genom 
fokusering och kraftsamling kring några starka områden 
– lyckats nå internationellt hög kvalitet och relevans. 

Under året har Högskolans medarbetare och inbjudna 
studenter diskuterat hur lärosätet även i framtiden ska 
kunna fortsätta att vara attraktivt bland studenter och 
framgångsrikt inom forskningen. Tre områden har iden-
tifierats som särskilt viktiga för lärosätets utveckling: kre-
ativitet och innovation, studentupplevelse samt samverkan.  
Samtalen kommer att fortsätta under 2018 med med-
arbetare och styrelse för att kunna formulera utmanande 
målbilder för dessa områden.

Högskolan i Halmstad fortsätter att vara ett populärt 
val bland studenter, såväl inhemska som internationel-
la. Vi har ökat antalet studenter som vill läsa hos oss 
med 8 procent. Antalet internationella studenter som 
söker till oss har nästan fördubblats! Vi är starka inom 
våra professionsutbildningar – till exempel förskollärar- 
och grundlärarprogrammen, Sjuksköterskeprogrammet 
samt våra ekonom- och ingenjörsutbildningar. Detta 
innebär att rege ringens satsning på en utbyggnad av an-
talet platser hos oss är välkommen.

En förutsättning för att vara ett attraktivt lärosäte är 
lärandemiljöer som håller hög kvalitet. Högskolan har 
medvetet satsat på detta och vi har invigt ännu en kom-
binerad studie-, labb- och samverkansmiljö: Health Lab. 
Den kommer att bidra till en ännu bättre studiemiljö 
och samtidigt öka kvaliteten i våra utbildningar inom 
hälsoområdet samt möjliggöra nya samverkansprojekt. 
Under året har vi sett en annan av våra studie-, labb- 
och samverkansmiljöer, Digitalt laborativt centrum, bli 
en framgångssaga med otaliga studiebesök från när och 
fjärran, intressanta samverkansprojekt och inte minst en 
mycket populär studiemiljö för våra studenter.

Samverkan, innovation och internationalisering är om-
råden som Högskolan arbetar strategiskt med. För att 
ytterligare stärka detta arbete på högskoleövergripande 
nivå utsågs en vicerektor för dessa områden under året. 
En av lärosätets viktigaste samverkansparter är Halm-
stads kommun. Det har varit många och framgångsrika 
diskussioner kring samarbeten – bland annat tillsam-
mans med studentkåren i projektet Halmstad hjärta stu-
dent och ambitionen att bli ”årets studentstad” 2020. 
Diskussionerna har också utmynnat i ett samarbetsavtal 
mellan lärosätet och kommunen kring gemensamma 
intresseområden. Flera andra samarbeten har utveck-
lats under året – till exempel med Region Halland och  
Hallands kommuner kring verksamhetsförlagd utbild-
ning och forskarutbildning kopplat till sjuksköter-
skeutbildningen. Riksidrottsförbundet har, genom att 
utnämna Högskolan till ett riksidrottsuniversitet, öpp-
nat upp för fördjupade samarbeten med förbundet och 
idrottsrörelsen i stort.

Under året har arbetet med att formulera mål och stra-
tegier för åren 2018–2021 inom Högskolans KK-miljö 
Forskning för innovation – som finansieras av Stiftelsen 
för kunskaps- och kompetensutveckling (KK-stiftelsen) 
– slutförts. Diskussionerna internt har varit många, och 
har lett till en framgångsrik målformulering som har 
godkänts av stiftelsen. Den innebär högt ställda ambi-
tioner för utvecklingen av verksamheten, som bedrivs 
i nära samverkan med en mängd olika näringslivspart-
ner. Arbetet med att försöka etablera regionen som en 
nationell innovationsarena inom området hälsoinno-
vation har påbörjats under 2017, och kommer att fort-
sätta 2018 med målet att få Vinnovas så kallade Vinn-
växt-satsning.

Den framgångsrika verksamheten som har genomförts 
under 2017 har varit möjlig tack vare alla engagerade 
och skickliga medarbetare. Jag vill rikta ett stort tack 
till alla för det gångna årets insats. Jag vill också rikta 
ett stort tack till studentkåren för engagemang och gott 
samarbete. Ett stort tack också till alla samverkansparter 
i regionen, Sverige och runt om i världen som har bidra-
git till vår framgång!


#Studentkårens reflektioner

För studentkårens del var 2017 ett år fyllt av både små och stora händelser. 
I synnerhet var samarbetet med Halmstads kommun givande och kommer 
att leda till att Halmstad blir en ännu bättre studentstad.

Halmstad Studentkår är en partipolitiskt och reli giöst 
obunden organisation. Vårt huvudsakliga syfte är att 
bevaka och medverka i utbildningens utveckling, för-
bättra förutsättningarna för studier samt skapa en me-
ningsfull fritid för studenter vid Högskolan i Halmstad. 
Cirka 50 engagerade studenter är förtroendevalda både 
i våra styrelser i studentkåren och som studentrepresen-
tanter i Högskolans styrelse, nämnder och råd. Vi har 
varit verksamma sedan 1984.

#Flera rekryteringar

Vi inledde 2017 med att den nya högskoledirektören 
började, liksom den nya bibliotekschefen. Vi fick även 
en ny rektor som installerades den 20 juni. Studenterna 
var med i rekryteringsprocessen och vi är väldigt nöjda 
med processen. 

Det var i vanlig ordning nyval till alla förtroendeposter 
i presidiet, kårstyrelsen med tillhörande organ, student-
representanter samt student- och doktorandombud. 
Alla platser var fyllda till verksamhetsårets start den 1 
juli. 

Under hösten deltog vi även i rekryteringen av en ny 
akademichef till Akademin för hälsa och välfärd. På 
akademin byggdes en ny och fin lärandemiljö, kallad 
Health Lab, upp. Den invigdes i samband med akade-
misk högtid den 17 november.

#Halmstad hjärta student

Under året arbetade vi ännu mer med samarbetet 
Halmstad hjärta student, och under hösten skrevs ett 
avtal mellan Halmstads kommun och studentkåren. 
I Halmstad hjärta student arbetar vi utifrån fyra om-
råden: karriär, må bra, Halmstad på kartan och stu-
dentinflytande. Vi tillsatte även en styrgrupp med två 
representanter för respektive organisation. Det hölls 
också ett möte i storgrupp med alla som är inblandade 
i samarbetet och där vi blickade framåt. 

Tillsammans utvecklade vi nollningen genom att 
öppna upp och göra aktiviteterna mer synliga för all-
mänheten. Vi arrangerade ett frukostmingel för att 
inspirera studenter att göra karriär i Halmstad efter 
studierna. Vi genomförde en studentdialog där fokus 
låg på att utveckla Halmstad till en bättre studentstad, 
samt höll en studentpolitisk debatt för att diskutera 
bostäder och arbetslivsanknytning med lokala kom-
munpolitiker.

#Årets studentstad?

Studentkåren är stolt över den goda dialog och det 
samarbete som vi har med såväl Högskolan som 
kommunen där vi alla arbetar för att göra studenter-
nas tillvaro så bra som möjligt här på lärosätet och i 
Halmstad. Tillsammans arbetar vi även för att – för-
hoppningsvis – utses till ”årets studentstad” år 2020. 