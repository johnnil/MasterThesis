#Kort om Vinnova

Vinnova är Sveriges innovationsmyndighet. Vår uppgift är att 
bidra till hållbar tillväxt genom att förbättra förutsättningar-
na för innovation. Det gör vi främst genom att ge bidrag till 
innovationsprojekt och forskning som behövs för att utveck-
la nya lösningar. Vi satsar också långsiktigt på starka forsk-
nings- och innovationsmiljöer.

Vi stimulerar samverkan mellan företag, universitet och 
högskolor, offentlig verksamhet, civilsamhället och andra ak-
törer. Vår verksamhet är även inriktad på att stärka interna-
tionell samverkan.

Varje år satsar Vinnova ungefär tre miljarder kronor för att 
främja innovation. Merparten fördelas genom utlysningar 

där företag, offentliga aktörer och andra organisationer kan 
söka finansiering. Alla insatser följs upp och utvärderas konti-
nuerligt och vi genomför regelbundet analyser av insatsernas 
effekter.

Vinnova är en statlig myndighet under Näringsdeparte-
mentet och nationell kontaktmyndighet för EU:s rampro-
gram för forskning och innovation. Vi är också regeringens 
expertmyndighet inom det innovationspolitiska området. Vi 
är drygt 200 personer med kontor i Stockholm och Bryssel. 
Generaldirektör är Darja Isaksson.


#Generaldirektören har ordet

Innovation är viktigare än någonsin, eftersom innovation är 
nödvändigt för att ställa om samhället till att bli långsiktigt 
hållbart. Men för att förändra hela system inom till exem-
pel transporter, produktion eller för hur våra städer fungerar 
räcker det inte med att få fram nya innovationer på enskilda 
områden. Den omställning vi nu behöver göra ställer krav på 
samarbeten som inkluderar akademi, näringsliv, offentlig 
sektor och civilsamhälle. Vinnova påverkar som finansiär av 
forskning och innovation, men också genom att föra samman 
aktörer och stimulera till breda samarbeten.

Offentlig verksamhet spelar en viktig roll för att skapa för-
utsättningar för innovationer som gör skillnad, inte minst 
genom att vara en stor upphandlare av varor och tjänster. 
Men offentlig sektor har också ett stort ansvar i att undanrö-
ja hinder. Utmaningar i innovationssystemet handlar ibland 
om till exempel regelverk och annat som påverkar förutsätt-
ningar för innovation. Under året har Vinnova därför hjälpt 
myndigheter att genom experimentella metoder utveckla 
regelverk som underlättar istället för att hindra innovation. 
Bland myndigheter som deltagit finns exempelvis Skattever-
ket när det gäller regler för den nya delningsekonomin och 
Transportstyrelsen när det handlar om tillstånd för tester 
med självkörande fordon. Vi ser fram emot att fortsätta bidra 
till offentlig sektors innovationsförmåga.

Sverige behöver arbeta tillsammans med andra länder för 
att nå framgång. Att stärka det svenska innovationssystemets 
internationella uppkoppling är därför avgörande. Vi har un-
der året gjort omfattande insatser för att främja svenska ak-
törers deltagande i EU:s ramprogram för forskning och inno-
vation. Vi har också samarbeten med länder utanför Europa, 
bland annat med Indien, Kina och Sydkorea. Vi behöver under 
kommande år göra ännu mer för att stimulera internationella 
samarbeten och det måste prägla hela Vinnovas verksamhet. 

För att möta samhällsutmaningar och klara konkurrens-
kraften i framtiden behöver Sverige också ta vara på digita-
liseringens möjligheter. I april 2018 publicerade Vinnova en 

analys som visar att Sverige har stor potential inom artificiell 
intelligens (AI), men som samtidigt konstaterade att vi måste 
göra mer för att ta tillvara på potentialen. 

Därför har Vinnova tagit ett inriktningsbeslut om att sat-
sa ytterligare en halv miljard kronor under de kommande tio 
åren som en del i en kraftsamling på AI i Sverige. Satsning-
en görs tillsammans med näringsliv och andra aktörer och 
kompletterar andra insatser som görs från olika håll. Vi inled-
de denna satsning under hösten och den kommer stegvis att 
trappas upp under kommande år.

Vinnova är Sveriges innovationsmyndighet. Men varken 
vi eller någon annan enskild aktör kan styra hela innova-
tionssystemet. Sverige som innovationsland är något som vi 
utvecklar och stärker tillsammans med företag, andra myn-
digheter, lärosäten och organisationer i civilsamhället. Jag är 
övertygad om att Sverige har goda förutsättningar att vara ett 
framstående innovationsland även i framtiden, om vi fortsät-
ter att utveckla just den förmåga som gjort oss framgångs-
rika: Förmågan till samverkan.

