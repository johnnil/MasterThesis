#Inledning

När Specialpedagogiska skolmyndigheten nu gått in på sitt tionde 
verksamhetsår kan det med tillfredsställelse noteras att mycket har hänt 
under dessa tio år såväl som under det senaste verksamhetsåret. Samti-
digt är det viktigt att konstatera att det finns mycket kvar att göra innan 
barn, ungdomar och vuxna med funktionsnedsättning har tillgång till en 
likvärdig utbildning av god kvalitet i en trygg miljö. Detta tar myndig-
heten som en utmaning för att fortsätta arbetet med att utveckla verk-
samheten för att på bästa sätt bidra till goda förutsättningar för barns 
utveckling och lärande samt förbättrade kunskapsresultat för eleverna.

Under 2017 genomförde myndigheten en särskild satsning med syfte 
att öka kännedomen i prioriterade målgrupper, så att fler barn, unga och 
vuxna får förutsättningar att nå målen för sin utbildning. Fyra kampan-
jer genomfördes som bland annat innehöll direktutskick till skolledare, 
annonser i media och filmer på myndighetens webbplats och på SVT, 
Anslagstavlan. Med tillfredsställelse kan noteras att kännedomen hos 
lärare har ökat med 70 procent sedan den senaste mätningen gjordes 
2015.

En av kampanjerna lyfte tjänsten Hitta läromedel. Hitta läromedel är en 
söktjänst, på myndighetens webbplats, som samlar läromedel som kan 
passa i specialpedagogiska sammanhang. Tjänsten riktar sig till pedago-
ger i förskola, obligatoriska skolformer, gymnasiet och vuxenutbildning. 
I oktober 2017 noterades 20 086 besökare på tjänsten vilket är nästan 
en fördubbling jämfört med oktober 2016.

En annan av kampanjerna lyfte Fråga en rådgivare. Det är en tjänst 
på myndighetens webbplats som i första hand vänder sig till de som 
arbetar inom utbildningsverksamheter. Genom tjänsten kan frågeställa-
ren få svar på frågor om specialpedagogiska konsekvenser av en funk-
tionsnedsättning. I oktober 2017 slogs rekord med 522 inkomna frågor. 
Detta är en ökning med 30 procent sedan motsvarande period 2016.

En tredje kampanj genomfördes i slutet på 2017 och gällde myndig-
hetens specialskolor inför stundande skolval. Under perioden 15 till 30 
november besöktes myndighetens webbsida för skolalternativ av 5 761 
besökare. Motsvarande period 2016 var antalet besökare 864. 

Utfallet på kampanjerna visar att kännedom om var skolhuvudmän 
kan få tillgång till ett kompletterande specialpedagogiskt stöd och var 
skolalternativ finns är centralt för att nå en likvärdig utbildning. Det 
visar också på styrkan och möjligheterna med webbaserade tjänster. 
Något som ligger i fokus i myndighetens utvecklingsarbete.
Vid sidan av kännedomskampanjen kan myndigheten notera ett fortsatt 
stort intresse för de bidrag myndigheten fördelar med syfte att undan-
röja hinder och göra det möjligt för personer med funktionsnedsättning 
att studera och i förlängningen bli fullt delaktiga i samhällslivet. Särskilt 
glädjande är den stora efterfrågan på bidraget Särskilt utbildningsstöd 
och myndigheten noterar med tillfredsställelse den ökning av anslagets 
storlek som skett till 2018.

Specialskolornas systematiska kvalitetsarbete har fortsatt vara i fokus 
under året. Analyser visar att ett fokuserat arbete med att stödja elever i 
deras kunskapsutveckling ger resultat. Detsamma gäller kopplingen mel-
lan skolornas kvalitetsarbete och skolornas resultat. En jämförelse över 
längre tid visar att resultaten har förbättrats i specialskolan. Resultaten 
visar också att det finns ett samband mellan vilket meritvärde eleverna 
fick i årskurs 10 och vid vilket stadium de skrevs in i special skolan. Ju 
tidigare eleverna började i specialskolan, ju högre meritvärde  hade de i 
årskurs 10. 

Initiativ har under året tagits för att ytterligare stärka barnrättsper-
spektivet i myndigheten. En barnpanel har startat med syfte att öka 
tillgängligheten och delaktigheten i utbild ningen för barn oavsett funk-
tionsförmåga. Den första panelen med elever från specialsko lan hade 
fokus på arbetsro, trygghet och studiemotivation.

SPSM har under året förbrukat den tilldelade anslagsramen och hu-
vuddelen av det anslagssparande som fanns vid årets ingång.

Sammantaget är min bedömning att SPSM har god kontroll över eko-
nomin samt en god kontinuitet i verksamhetens samlade utveckling.


#Återrapportering och resultatredovisning

Specialpedagogiska skolmyndigheten (SPSM) redovisar årets resultat i 
enlighet med den övergripande indelning i fyra verksamhetsområden 
som finns i myndighetens instruktion. Myndighetens bedömning är att 
de återrapporteringskrav som finns i regleringsbrevet är uppfyllda.

Den övergripande strukturen för resultatredovisningen är i huvudsak 
densamma som föregående år. I vissa fall finns inte full jämförbarhet för 
tre år bakåt, i dessa fall anges avvikelser och orsaker till detta. 

Individbaserad statistik är i de flesta fall uppdelad på kön. När den 
inte är det beror det antingen på att grupperna, vid uppdelning på kön, 
blir så små att man inte kan dra några statistiska slutsatser av utfallet 
eller att myndigheten för närvarande inte har tillgång till könsuppdelad 
statistik. I de fall myndigheten inte har tillgång till könsuppdelad statis-
tik pågår arbete för att komplettera den befintliga statistiken med kön.

När rubriken obligatoriska skolformer används avses förskoleklass, 
grundskola, grundsärskola, sameskola, specialskola och fritidshem om 
inte annat anges i texten. Under gymnasieskola redovisas gymnasieskola 
och gymnasiesärskola. Inom vuxenutbildning redovisas kommunal vux-
enutbildning, särskild utbildning för vuxna och utbildning i svenska för 
invandrare om inget annat anges i respektive avsnitt.

Nedlagd tid redovisas inom alla verksamheter för att ge en övergri-
pande bild av hur tid fördelas mellan olika verksamheter och utveck-
lingen över tid.  

Resurser beskriver vilka förutsättningar myndigheten har för verksam-
heten, aktiviteter är de interna delarna av verksamheten. Det som kom-
mer ut av verksamheten, resultaten, delas upp i två delar; Prestationer, 
som är den del av verksamheten som levereras eller exponeras till extern 
aktör; Effekter, som är resultat verksamheten har bidragit till externt 
genom sina prestationer, på kort eller lång sikt.

Under varje verksamhetsområde har prestationer identifierats. Inom 
alla verksamhetsområden finns också resonemang kring effekter. Under 
rubriken effekter beskrivs kvantitativa och kvalitativa effektindikatorer 
där myndigheten kan konstatera hur prestationerna har bidragit till ett 
önskat eller förändrat tillstånd inom ett specifikt område, även om inte 
alltid rena orsakssamband kan fastslås. Inom specialpedagogiskt stöd 
finns effektindikatorer i form av enkätutvärderingar av ett antal insatser 
under året. För läromedelsområdet gäller att vissa effekter på kort sikt 
redovisas utifrån kvantitativa uppgifter kopplat till prestationer. Även 
inom statsbidragsområdet redovisar vissa kvantitativa indikatorer på 
kort sikt, dock inte under varje anslag. Inom specialskolan redovisas 
framför-allt kunskapsresultat.

#Intern styrning och kontroll

Den övergripande interna styrningen och kontrollen beskrivs i myndig-
hetens policy för tillämpning av intern styrning och kontroll. En grupp 
bestående av myndighetens processägare ansvarar för att verksamhets-
styrningens olika processer samordnas inom myndigheten. 

Riskhanteringsprocessen inleds i början av året med de riskanalyser 
som avdelningarna lämnar i samband med sina verksamhetsplaner. Uti-
från föregående års risker och årets riskanalyser sammanställs de risker 
som verksamheterna bedömer som väsentliga för myndigheten. I samma 
process formuleras även kontrollåtgärder för dessa risker. Gruppen 
med processägare anlägger ett myndighetsperspektiv på riskerna och 
kompletterar verksamheternas riskbedömningar. Ledningen gör sedan 
en värdering och prioritering av riskerna för att fastställa vilka som är 
myndighetens väsentligaste risker. 

Under hösten genomför varje avdelning en självutvärdering av kon-
trollefterlevnaden för var och en av myndighetens väsentligaste risker. 
Resultatet av denna självutvärdering sammanställs och lämnas till led-
ningen som ett underlag för nästa års verksamhetsplanering. 

Internrevisionen granskar och bedömer verksamheten ur ett risk- 
och väsentlighetsperspektiv. Utifrån en analys av verksamhetens risker 
granskar internrevisionen om ledningens interna styrning och kontroll 
är utformad så att myndigheten med rimlig säkerhet fullgör de krav som 
framgår av tredje paragrafen i myndighetsförordningen.
Internrevisionen lämnade under året följande rapporter: 
* Förstudie av myndighetens hantering av ekonomiska transaktioner.
* Granskning av elevers säkerhet i specialskolan.

Samtliga dessa delar ingår i den dokumentation som utgör en del av 
underlaget för generaldirektörens bedömning av myndighetens interna 
styrning och kontroll i samband med undertecknandet av årsredovis-
ningen.