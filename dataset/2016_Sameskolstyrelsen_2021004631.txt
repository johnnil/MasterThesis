#Året som gått

Året 2016 kan kännetecknas som ett år där vi har arbetat för en likvärdighet och tydlighet i 
organisationen. Men också ett år där vi har fokuserat på våra verksamheters uppdrag och att 
utveckla dem. 

Under året har vi utvecklat det systematiska kvalitetsarbetet i skolan; ett stort fokus på under-
visningen och att förbättra den så att det gynnar elevernas lärande. Det är i undervisnings- 
situationen allt sker och som lärande kommer till stånd; i den stunden när läraren undervisar 
eleven och stöttar elevens arbete med formativ bedömning. Lärarna, tillsammans med rektor, 
följer upp resultatet kontinuerligt under året och diskuterar ”varför det blev som det blev när 
vi tänkte som vi tänkte och gjorde som vi gjorde?”. Hur ska vi utveckla undervisningen ytter-
ligare för att eleven ska få ett bättre resultat? Hur ska vi utveckla undervisningen så att eleven 
presterar ännu bättre?

I förskolan har vi startat upp arbetet med dokumentation av det samiska arbetet. Läroplans-
arbete, där dokumentationen av barnets utveckling och lärande är en stor del. Förskolorna 
lägger mycket tid på att barnet ska lära sig samiska och det ger resultat! Det lilla barnet får 
hjälp och stöd och undervisas i att ta nya egna steg; i förskolan startar utbildningen i det 
livslånga lärandet. 

Fjärrundervisningen har ökat med antalet elever under året – från norr till söder. Det finns 
en stor efterfrågan av samiska. Projektledare tillsammans med rektor arbetar för att utveckla 
och skapa kvalitativa undervisningstimmar då många av eleverna inte möter samiska någon 
annanstans än i stunden med fjärrläraren. Läraren har därför ett utvidgat uppdrag att i 
lektionen ge mer, inte bara undervisa i samiska, utan också föra över den samiska traditionen 
och kulturen till eleven som kanske bor i södra Sverige och inte möter det någon annanstans.

Vi vill att samiskan ska vara vårt arbetsspråk – det är en lång väg kvar – men vi har tydlig-
gjort det ytterligare i och med att vi lyfte in det i våra reviderade lönekriterier. Samiskan som 
språk är inte bara ett språk utan desto mer; det är en kultur som innehåller tradition, muntlig 
och skriftlig. Samiskan talar om vem jag är som person, vilka rötter jag har och vilken varietet 
jag talar, dvs var jag kommer ifrån. Vi undervisar barn och elever i språket, traditioner och 
kulturen – de är budbärarna in i framtiden.

Det är vår vardag och som vi kontinuerligt systematiskt utvecklar och som du kan ta del av i 
denna årsredovisning.


#Sameskolstyrelsens verksamhet och uppdrag

Sameskolstyrelsens verksamhet och uppdrag
Sameskolstyrelsen styrs av riksdag, regering och sametinget. Staten är enligt 2 kap 4 § skol- 
lagen (2010:800) genom Sameskolstyrelsen huvudman för sameskolan samt förskoleklass och 
fritidshem vid en skolenhet med sameskola. Nationella mål, riktlinjer och annan styrning 
finns angivna i skollag, sametingslag, läroplanen för Sameskolan, förskoleklassen och fritids-
hemmet 2011, Lpfö 98 och andra förordningar. 

Sameskolstyrelsen uppdrag styrs av det regleringsbrev som årligen kommer från regering-
en och utbildningsdepartementet; prop. 2015/16:1 utg.omr. 16, bet. 2015/16:UbU1, rskr: 
2015/16:113. Myndigheten leds av en nämnd som består av en ordförande, fyra ledamöter 
och två personalrepresentanter. Ledamöterna och ordförande utses av Sametinget enligt 
förordningen SFS 1992:1433, 2 kap. §§ 1 och 2.

#Uppdraget

Sameskolstyrelsen ansvarar för att ge samers barn en utbildning med samisk inriktning vilket 
inkluderar förskoleklass och fritidshem. SamS får efter avtal med en kommun erbjuda försko-
la där verksamheten helt eller delvis genomförs på samiska, SFS 2011:131. I detta arbete ingår 
det att utveckla och att arbeta systematiskt med kvaliteten i verksamheterna. Sameskolor 
finns i Karesuando, Kiruna, Gällivare, Jokkmokk och Tärnaby. Vid samtliga enheter finns en 
förskola.

Utöver förskole- och skoluppdraget ska Sameskolstyrelsen producera läromedel i de tre olika 
samiska språkvarieteterna; nord-, syd- och lulesamiska. Därtill ska myndigheten samverka 
med Skolverket, Skolinspektionen, Specialpedagogiska Myndigheten samt andra myndighe-
ter, organisationer och huvudmän. 

Sameskolstyrelsen ska också utöka och utveckla den integrerade samiska undervisningen 
som bedrivs i olika kommuner runt om i Sverige.

Utifrån den brist på legitimerade lärare och förskollärare ska Sameskolstyrelsen säkerställa 
tillgången till behöriga och legitimerade förskollärare och lärare i verksamheten.

Sameskolstyrelsen ska också fortsätta med de planerade insatserna för att öka kunskapen om 
och intresset för samisk mat och ska särskilt beakta den i den integrerade undervisningen. I 
uppdraget ingår insatser i syfte att skapa möjligheter för att förbättra elevernas kunskaper och 
utveckla undervisningen på lång sikt om samisk mat och matkultur och att integrera detta i 
skolmål- 
tiden.

#Återrapportering och resultatredovisning

Sameskolstyrelsen har valt att redovisa årets resultat i enlighet med den övergripande indel-
ningen av verksamhetsområden som finns i myndighetens gällande instruktion. Myndighet-
ens bedömning är att de återrapporteringskrav som finns i regleringsbrevet är uppfyllda.

Sameskolstyrelsen redovisar prestationer med volymer och kostnader under respektive verk-
samhetsområde så som myndigheten bedömt rättvisande och väsentligt och under de flesta 
av verksamheterna redovisas även resultat. 