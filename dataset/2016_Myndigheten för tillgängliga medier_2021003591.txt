#Ett samhälle där alla medier är tillgängliga

Myndigheten för tillgängliga medier ska arbeta för att alla ska ha tillgång 
till litteratur och samhällsinformation utifrån vars och ens förutsättningar 
oavsett läsförmåga eller funktionsnedsättning. 

#Vision och strategier

Myndighetens verksamhet har sin grund i de övergripande uppdrag och 
uppgifter som ingår i förordningen (2010:769) med instruktion för Myndig-
heten för tillgängliga medier samt regleringsbrev. Utifrån detta har MTM 
formulerat sin vision och sin verksamhetsidé.

#Vision

Ett samhälle där alla medier är tillgängliga. 

#Verksamhetsidé

MTM ger personer tillgång till de medier de behöver på det sätt som passar 
dem oavsett läsförmåga eller funktionsnedsättning. 


#Generaldirektörens förord

Tillgänglighet är en viktig och levande del av mediepolitiken, vars mål är att 
stödja yttrandefrihet, mångfald, massmediernas oberoende och tillgänglig-
het samt att motverka skadlig mediepåverkan. 

Tillgänglighet är en förutsättning för delaktighet i samhället och en väl 
fungerande demokrati. Samhället bör därför fokusera på individens rätt till 
information genom att skapa förutsättningar för alla att ta del av litteratur, 
samhällsinformation och nyheter. Målsättningen bör vara att alla i samhället 
ska kunna göra det samtidigt och på ett sätt som passar var och en. 

För att tillgängligheten ska vara god krävs flera viktiga beståndsdelar. 
Att ständigt utveckla och förbättra funktionaliteten i MTM:s produkter och 
tjänster är en viktig del. Här är det av avgörande betydelse att utgå från an-
vändarnas behov och förmåga. Vi strävar därför efter att bli ännu bättre på 
att sätta användaren främst i vårt utvecklingsarbete. 

En annan del är att nå dem som idag inte känner till de möjligheter som 
finns att läsa på sina egna villkor; med ögon, öron eller fingrar. Det är därför 
viktigt att MTM fortsätter arbeta tillsammans med bibliotek, skola, vård 
och omsorg, tidningsföretag och andra aktörer för att fler ska känna till och 
använda sig av våra produkter och tjänster. 

Utifrån medie- och teknikutvecklingen blir det alltmer viktigt med sam-
arbete kring tillgänglighet. Ingen enskild aktör kan ensam klara av att skapa 
tillgänglighet på lika villkor i samhället. MTM har inlett ett arbete med att 
stärka och strukturera samverkan med de myndigheter som har uppgifter 
inom området för tillgänglighet. Avsikten är att det ska ge oss kunskaper 
om hur vi gemensamt och bättre kan arbeta för att öka tillgängligheten och 
tillgången till litteratur, samhällsinformation och nyheter. 

Över en miljon nedladdningar g jordes 2016 från det digitala biblioteket 
Legimus, där majoriteten av ned-
laddningarna gjordes av användarna 
själva via tjänsten Egen nedladdning. 
Vi har passerat en milstolpe på 
vår väg att tillse den demokratiska 
rätten till information. 


#Kvalitativa aspekter 

MTM:s definition av kvalitativa aspekter utgår från myndighetens verksam-
hetsidé och på den användarnytta som uppgifterna tillför målgruppen i form 
av produkter och tjänster. Den bredd och variation i utbudet av tillgängliga 
medier som varje år tillförs genom ett ökat bestånd, är en kvalitativ aspekt 
som redovisas i siffror under de olika avsnitten i resultatredovisningen. 

MTM har under året genomfört ett utvecklingsarbete och en översyn som 
har resulterat i korrekta register samt aktuell statistik över användare. Översy-
nen av läsombudsregistret fick till följd att 20 procent av läsombuden i registret 
gallrades. Det har också genomförts en gallring av inaktiva användare i Legimus. 

En annan kvalitativ aspekt är att myndigheten tillhandahåller produkter 
och tjänster som upplevs hålla en hög kvalitet och som nyttjas av målgrup-
pen, därför har myndigheten under året genomfört följande användarunder-
sökningar.

#Användarundersökning inaktiva användare

MTM gjorde en undersökning för att ta reda på varför användare av Legimus 
slutar att nyttja tjänsten. Undersökningen g jordes inför en gallring av inak-
tiva användare av Legimus. De som deltog i undersökningen var privatper-
soner med konto i Legimus, som inte hade använt det på minst tre år, eller 
aldrig loggat in. Undersökningen visar olika skäl till att man slutar nyttja 
Legimus; borttappade inloggningsuppgifter, inget fortsatt behov av Legimus, 
eller att man inte kände till att kontot får användas även efter avslutade stu-
dier. Merparten av dem som deltog i användarundersökningen uppgav att 
de gärna vill börja använda Legimus igen. 

#Kännedomsundersökning om taltidningar

MTM har genomfört en uppföljande undersökning om kännedomen om 
taltidningar bland allmänheten för att kunna göra jämförelser med motsva-
rande undersökning från 2014. Undersökningen visar att den totala känne-
domen nu uppgår till 53 procent (47 procent), en ökning jämfört med 2014. 
I likhet med 2014 är tjänsten mer känd bland kvinnor (57 procent), samt att 
de som spontant känner till tjänsten i högre grad är mycket positiva till den.

#Undersökning om annotationer3

MTM har också genomfört en undersökning i syfte att ta reda på hur an-
notationer och ämnesord som finns kopplade till talböckerna uppfattas och 
används. Genom mejlenkäter och telefonintervjuer inhämtades synpunkter 
från både förmedlare och användare. Resultatet av undersökningen visar att 
de flesta är behjälpta av annotationerna och ämnesorden när de söker efter 
böcker, samt att de är nöjda med texternas omfattning och uttryck. Vidare 
framkom önskemål om ytterligare information i annotationerna. Som en 
följd av detta har det gjorts vissa förtydliganden gällande till exempel ålders-
rekommendationer och inläsningsspråk.  

#Utvärdering av daisyspelare bland taltidningsprenumeranter5

MTM har vid två tillfällen under hösten genomfört användarundersökningar 
bland cirka 400 taltidningsprenumeranter. Undersökningarna g jordes före 
och efter en uppgradering av daisyspelarna. Uppgraderingen innehöll flera 
nya funktioner i syfte att förenkla användningen och var en förberedelse för 
att kunna läsa talböcker och läns- och kommuntaltidningar i en och samma 
spelare. Den första användarundersökningen var en nollmätning och den 
andra var en uppföljning efter uppgraderingen. 

Resultatet i den första undersökningen visar att 91 procent använder spe-
laren flera gånger i veckan. 77 procent upplevde att det var enkelt att hitta 
dagens tidning. 52 procent tyckte att det gick enkelt att bläddra i tidningen. 
Resultaten från den andra undersökningen visar att hälften av prenumeran-
terna lyckades uppgradera sin spelare själv. Nästan var tredje prenumerant 
(31 procent) upplever att det blivit enklare att hitta dagens tidning efter 
uppgraderingen. 10 procent tycker att det blivit svårare. 23 procent upplever 
spelaren som snabbare efter uppgraderingen medan åtta procent upplever 
den som långsammare. 20 procent uppger att spelaren har blivit enklare att 
hantera medan åtta procent tycker att den blivit svårare. 


#Verksamhetsöversikt

#Prestationsredovisning

MTM redovisar sin verksamhet utifrån prestationerna nedan och resultatre-
dovisningen är indelad efter dessa.

* Medier lättläst

* Medier kultur

* Medier utbildning

* Utveckling

* Dagstidningar

* Individuell service

* Tidskrifter

För varje prestation redovisar MTM verksamhetens resultat i förhållande till 
de uppgifter som myndigheten har i förordningen (2010:769) med instruk-
tion för Myndigheten för tillgängliga medier. För de flesta av prestationerna 
är det inte relevant att redovisa någon styckkostnad, då prestationerna ofta 
skiljer sig mycket åt i kostnad och omfattning mellan åren. 