#Ett år av framdrift och dialog

Vi kan se tillbaka på ett år där såväl verksamhet som 
Formas organisation har varit stadd i snabb utveck-
ling. Formas är värdmyndighet för tre nationella  
program: hållbart samhällsbyggande, klimat och livs-
medel. Under året har Formas haft utlysningar i alla 
tre programmen och tagit fram och beslutat strategiska 
forskningsagendor för hållbart samhällsbyggande och 
klimat. Agendorna har vi utformat i en bred dialog 
med övriga forskningsfinansiärer, forskningsutförare, 
behovsägare och andra intressenter. Den strategiska 
forskningsagendan för livsmedelsprogrammet, som 
Formas fick ett halvår senare än de övriga två pro-
grammen, beräknar vi kunna besluta under det första 
halvåret 2019.

De strategiska innovationsprogrammen fungerar nu 
väl med ett mycket gott samarbete mellan Formas, 
Energimyndigheten och Vinnova. En första utvär-
dering av etableringsfasen har gjorts under året där 
samtliga program kom väl ut.

Formas har under 2018 prövat delvis nya utlysnings-
former. En utlysning riktade sig till museer. Avsikten 
var att de tillsammans med forskare skulle göra  
forskningsbaserade utställningar kring de globala 
hållbarhetsmålen och därmed nyttiggöra forsknings-
resultat för en bredare allmänhet. Intresset var mycket 
stort och sex museer i olika delar av landet kunde 
beviljas bidrag.

I utlysningen om social bostadspolitik lyftes jäm-
ställdhetsaspekten och en utlysning har gjorts om 
planeringsbidrag för en större kommande utlysning 
kring de globala hållbarhetsmålen. Ibland beskrivs 
steget från forskning till tillämpning som alltför stort. 
För att avhjälpa detta har vi gjort två utlysningar där 
medel har beviljats för att ta forskningsresultat vidare 
mot nya produkter, tjänster, metoder eller strategier.

Formas har sedan den 1 januari 2018 i uppdrag att 
genomföra evidensbaserade miljöanalyser. Året 
har ägnats åt att etablera verksamheten genom att 
rekrytera medarbetare, ta fram processer och metoder 
samt identifiera intressenter. Vid årets slut kan jag 
konstatera att verksamheten nu i princip är full- 
bemannad och de första analyserna är beslutade  
och under utarbetande.

Formas har en bred internationell verksamhet där 
vi både tar fram strategier i dialog med finansiärer 
i andra länder och genomför gemensamma utlys-
ningar. Detta innebär att vi både underlättar svenska 
forskares internationella samarbeten och lär av andra 
aktörer globalt. Vi bidrar också till att utveckla  
forskningspolitiken utanför Sveriges gränser.

En stor fråga under året har varit öppen vetenskap 
och särskilt öppen tillgång till vetenskapliga resultat. 
Formas har här valt att tillsammans med 17 andra 
finansiärer gå samman i Coalition S för att snabba  
på övergången till öppen publicering.

Eftersom Formas under året har rekryterat många 
nya medarbetare har myndigheten omorganiserats 
och nya chefer har anställts. Detta är bland annat  
en följd av uppdraget kring evidensbaserade miljö- 
analyser och att Formas är värdmyndighet för Klimat- 
politiska rådet. Flera myndighetsdagar har genom-
förts för att arbeta med den statliga värdegrunden 
och bygga en gemensam kultur.

Medarbetarundersökningen visade på ett gott resultat. 
Formas medarbetare är, med rätta, stolta över vårt 
arbete. Vi har ett gott kamratskap och gör det lilla 
extra för att leverera ett bra resultat. Jag vill tacka alla 
medarbetare för ett fantastiskt utvecklande år. Jag vill 
också tacka Formas forskarråd för ett gott och kon-
struktivt samarbete, där nu flera ledamöter slutar efter 
fullgjort uppdrag. Samtidigt vill jag hälsa rådet för 
evidensbaserade miljöanalyser välkommet till Formas 
och ser fram emot att utveckla denna del av verksam-
heten tillsammans.

Vi har under 2018 levererat ett mycket gott resultat 
och också lagt grunden för en fortsatt utveckling av 
verksamheten och vår organisation 2019. Jag ser fram 
emot fortsatt framdrift och dialog!


#VERKSAMHETSÖVERSIKT

Formas är en statlig myndighet och forskningsfinansiär som investerar i kunskap för en hållbar 
värld. Våra verksamhetsområden finns inom miljö, areella näringar och samhällsbyggnad.  
Den forskning vi finansierar, och de projekt vi driver, sträcker sig från det nyfikenhetsstyrda  
till det behovsstyrda. Det kan handla om klimat, stadsutveckling, miljögifter, jord- och skogsbruk 
eller hotade ekosystem, alltid med fokus på excellens och med relevans för våra ansvars- 
områden. Vi finansierar ofta arbete som är tvärdisciplinärt och driver utveckling i nära samverkan 
med många olika intressenter.

#Formas uppdrag

Forskningsrådet Formas är en myndighet under  
Miljö- och energidepartementet. Verksamheten delas 
in i forsknings- och innovationsstöd, strategi och  
analys, kommunikation om forskning och forsknings-
resultat och arbete med evidensbaserade miljö- 
analyser. Formas huvudverksamhet är att finansiera 
forskning och innovation. Det sker genom öppna  
och riktade utlysningar inom våra verksamhets- 
områden. Formas driver nationella forskningspro-
gram och har sedan januari 2018 ett nytt uppdrag  
att arbeta med evidensbaserade miljöanalyser. I upp-
draget ingår att identifiera kunskapsluckor och skapa 
arenor för dialog kring forskning, innovation och 
forskningens resultat. Formas är också värdmyndig-
het för Klimatpolitiska rådet.

Formas har genom sina medarbetare djupa kunska-
per inom Formas olika sakområden. I kombination 
med förmåga att utveckla och hantera frågor som 
rör finansiering av forskning och innovation (villkor, 
utlysning, beredningsarbete med mera) kan det ses 
som en garanti för att Formas forskningsmedel når 
forskning av hög kvalitet och samhällsrelevans. 

Att genomföra evidensbaserade miljöanalyserna inne-
bär att Formas ska sammanställa befintlig forskning 
av relevans för arbetet att nå de svenska miljömålen. 

Klimatpolitiska rådet är en nämndmyndighet som 
startade sin verksamhet i januari 2018. Verksam- 
heten redovisas separat i Klimatpolitiska rådets års-
rapport 2018. 

#Formas beslutsorgan 

Formas är en enrådighetsmyndighet och leds av en 
generaldirektör. Myndigheten har två beslutande 
organ, forskarrådet och rådet för evidensbaserade 
miljöanalyser. Forskarrådet beslutar om fördelningen 
av Formas forskningsmedel, fattar strategiska beslut 
om inriktningen för utlysningar och beslutar om rikt-
linjer för hur forsknings- och innovationsbidrag ska 
fördelas. Av forskarrådets tretton ledamöter är sex 
ledamöter utsedda av regeringen och sju ledamöter  
är utsedda av forskarsamhället. 

Rådet för evidensbaserade miljöanalyser utsågs i maj 
2018 och beslutar om vilka utvärderingar, analyser 
och sammanställningar som Formas ska göra. Rådet 
fastställer även slutsatserna i de utvärderingar och 
analyser som Formas ska göra. Rådet för evidensba-
serade miljöanalyser utses av regeringen och består 
för närvarande av ordförande och sju ledamöter.

#Formas finansiering

Stöd till forskning och innovation finansierades 2018 
av ett anslag från Miljö- och energidepartementet  
och ett från Näringsdepartementet, sammanlagt  
cirka 1,4 miljarder kronor. Utbetalade forsknings- 
bidrag finansieras även av bidrag från Europeiska 
Unionen, EU, och genom medfinansiering av andra 
finansiärer med cirka 0,1 miljarder kronor. Formas 
förvaltning finansierades av anslag från Miljö- och 
energidepartementet med 86 miljoner kronor.  
Härutöver får Formas nyttja medel från forsknings-
anslagen för att finansiera vissa projektrelaterade 
kostnader, såsom kostnader för beredningsgrupper 
och informationsinsatser. Under 2018 uppgick den 
summan till cirka 25 miljoner kronor. 

Utfallet på Formas förvaltningsanslag uppgår till  
77,3 miljoner kronor vilket innebär ett överskott på 
8,3 miljoner kronor. Detta kan till största delen för-
klaras av att kostnaderna för arbetet med evidensba-
serade miljöanalyser blivit betydligt lägre än beräknat. 
Rådet för evidensbaserade miljöanalyser utsågs i maj 
2018 och först därefter kunde en mer tydlig inriktning 
för verksamheten fastställas. Rekrytering till funktio-
nen, liksom till Formas i stort, har skett successivt 
under året. Vid utgången av 2018 kompletterat med 
några rekryteringar i januari 2019, har myndigheten 
uppnått det antalet anställda som motsvarar anslaget.

När det gäller Formas forskningsanslag så redovisar 
myndigheten ett underskott på 66 tkr på anslaget 
inom utgiftsområde 23 och ett överskott på forsk-
ningsanslaget på 32 miljoner på anslaget inom utgifts-
område 20. Formas hade beräknat att redovisa ett  
lägre utfall inom båda utgiftsområden men på grund 
av ett inläsningsfel vid utbetalningar i slutet av dec- 
ember genomfördes inte utbetalningar av forsknings- 
medel på 27,8 miljoner kronor. Dessa har periodise-
rats och redovisas som årets kapitalförändring. Betal-
ning av ej utbetalda forskningsmedlen har skett efter 
årsskiftet och anslagsavräknas därmed 2019.