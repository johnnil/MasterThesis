#Generaldirektörens kommentar 

För Statens fastighetsverk har år 2016 varit ett hän-
delserikt år med flera utmaningar. Det är första året 
då vi ska driva verksamheten framåt med ett anslag 
som minskat med 150 mnkr. En förändring som på-
verkar resurssidan i en verksamhet som har ett lång-
siktigt förvaltningsuppdrag. De anslagsfinansierade 
fastigheterna har oftast komplexa kulturhistoriska 
värden som kräver särskilda metoder och hantverk 
vid restaureringsprojekt. Att få ut mer av de befintliga 
medlen, oavsett om vi tänker på anslagen eller hyres-
intäkterna, är en prioriterad utmaning för oss. Samti-
digt som vi har hyresgästernas behov och verksam-
het i fokus.  

Att tänka nytt, tänka annorlunda och tänka än mer 
hållbart är en drivkraft för hela verksamheten. Under 
2016 har styrelsen beslutat om en ny verksamhets-
strategi för 2017-2021 med fyra löften: Välkomnande 
värdskap, Tradition i utveckling, Förvaltning med 
samhällsnytta och Den goda arbetsplatsen. Genom 
dessa löften har vi konkretiserat vårt uppdrag i en 
framtida målbild som implementeras i verksamhets-
planen för 2017 och åren framöver.  

Den 1 december 2016 gav regeringen klartecken att 
projektera en renovering och ombyggnad av Kungliga 
Operan på Gustav Adolfs torg i Stockholm. Det är ett 
välkommet beslut för såväl operans verksamhet som 
för Statens fastighetsverk. Projektet kommer att bli 
det största SFV någonsin tagit sig an. Under 2016 har 
vi drivit en rad byggprojekt, flera av dem med stor 
betydelse för utvecklingen av såväl kulturverksamhet-
er som offentlig administration. Ombyggnaden och 
restaureringen av Nationalmuseum, tillbyggnaden av 
Skissernas museum i Lund, ombyggnaden av rege-
ringskansliets lokaler i kvarteret Björnen, fasadrenove-
ringen av Härnösands residens och renoveringen av 
Universitetshuset i Uppsala är några exempel.  

I våra byggprojekt och i de underhållsarbeten som 
ständigt pågår har aspekter som energiförbrukning, 
giftfri miljö och tillgänglighet noga vägts in. Lika viktigt 
är arbetet med skogsplanteringar och insatserna för 
att motverka fosforläckage från jordbruksmark. Vårt 
arbete har betydelse i omställningen till en hållbar 
framtid. 

Onsdagen den 21 september 2016 utbröt en brand i 
Kasern II på Skeppsholmen. Delar av byggnaden för-
stördes och stora delar vattenskadades under det om-
fattande och långvariga släckningsarbetet. Mirakulöst 
stod husets stomme emot branden och vi hoppas att 
åtminstone kunna återställa byggnaden utvändigt.    

I slutet av oktober lämnade SFV in en polisanmälan 
angående misstänkta oegentligheter, vilka också se-
nare granskades och uppmärksammades i media. 
Som en följd av dessa händelser utsåg regeringen mig 
till vikarierande generaldirektör. Det inträffade har på-
verkat Statens fastighetsverks förtroende negativt. 
Samtidigt ger det oss en möjlighet att ytterligare ge-
nomlysa vår verksamhet. Vi har ett viktigt arbete fram-
för oss. Transparens i hur vi fattar våra beslut, använ-
der våra medel och styr vår verksamhet är grundläg-
gande för återupprättandet av vårt förtroende.  

Vi sätter punkt för ett händelserikt år genom att lyfta 
vårt mest uppskattade evenemang, Hemliga rum. För 
såväl medarbetare, samverkande hyresgäster och 
besökare är det något alldeles särskilt. Det var många 
som tog chansen att besöka något av de tio hemliga 
rummen som SFV öppnade en lördag i slutet av maj. 
”Fantastiskt vilka fina miljöer”, ”Det här kan ni väl göra 
oftare!” var några kommentarer från besökare.  


#Resultatredovisning 

#SFV:s uppdrag 

Statens fastighetsverk (SFV) är en fastighetsförvaltande myndighet. Den bildades 1993 som en 
del ur den nerlagda Kungliga Byggnadsstyrelsen, med uppdrag att förvalta en del av statens fas-
tigheter. De fastigheter SFV ansvarar för är sådana som   

* staten långsiktigt behöver för speciella ändamål 

* är av stort kulturhistoriskt värde och för vilka staten har ett särskilt ansvar 

* under århundraden tillhört kronan 

* har donerats till staten. 

SFV ska förvalta fastigheterna så att en god resurshushållning och en hög ekonomisk effektivitet 
uppnås samtidigt som myndigheten bidrar till ett hållbart byggande och en hållbar förvaltning. 

SFV förvaltar ca 2300 fastigheter med en total areal som motsvarar närmare en sjundedel av 
Sveriges markyta. 

På dessa fastigheter finns ca 3000 statsägda byggnader, varav en stor del är kulturhistoriskt vär-
defulla byggnader och miljöer. Byggnaderna och miljöerna är en del av det alla i Sverige äger ge-
mensamt genom staten. SFV förvaltar därför en del av vår gemensamma historia och framtid. 

Fastigheterna består bland annat av 

* de kungliga slotten med tillhörande parker, residens, fästningar, monument och delar av 
Djurgårdsmarken  

* regeringsbyggnader, Riddarholmen, Skeppsholmen, statliga musei- och teaterbyggnader 

* renbetesfjäll i Jämtlands län och rennäringens åretruntmarker väster om odlingsgränsen i 
Västerbottens och Norrbottens län 

* statligt ägda öar, holmar och skär med fyr- och lotsplatser samt jord- och skogsegendomar i 
södra och mellersta Sverige 

* Sveriges ambassader och andra statliga byggnader i utlandet i ett 60-tal länder. 