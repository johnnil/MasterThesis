#GD har ordet

Vikten av att offentliga och privata verksamheter har 
en god förmåga att hantera och skydda sina digitala 
datamängder har aldrig varit så stor som nu. För 
Datainspektionen – som har i uppdrag att arbeta för 
att människors grundläggande rättigheter skyddas i 
samband med behandling av personuppgifter – blev 
2018 ett år där betydelsen av vårt uppdrag underströks 
mer än någonsin tidigare. Frågor om integritet och 
ansvarsfullt dataskydd tog under året rejäla kliv uppåt 
på den offentliga dagordningen, såväl i Sverige som 
internationellt.

Få människor undgick förmodligen att EU:s gemen-
samma dataskyddsförordning (GDPR) började gälla 
den 25 maj. Floden av e-postbrev där vi informerades 
om privata och offentliga verksamheters integritetspo-
licy, eller ombads samtycka till fortsatt behandling av 
personuppgifter, gjorde GDPR vida omtalad.

Dataskyddsfrågor är centrala i en modern demokrati. 
Att vara en del av de samhällsfunktioner som värnar och 
upprätthåller demokrati och mänskliga rättigheter gör 
oss på Datainspektionen stolta. Samtidigt som skydd av 
våra personuppgifter är en viktig demokratisk rättighet 
är fortsatt digitalisering också en förutsättning för 
tillväxt. GDPR är i grunden en rättighetslagstiftning, 
men ett tungt vägande syfte bakom den EU-gemensam-
ma förordningen är också att skapa ett enhetligt skydd 
för personuppgifter i alla medlemsländer, så att det fria 
dataflödet inom EU inte hindras och försvårar handeln 
på den inre marknaden.

Sveriges ambitioner när det gäller digitalisering är 
höga: det övergripande målet i den nationella digita-
liseringsstrategin är att vi ska vara bäst i världen på att 
använda digitaliseringens möjligheter. Med hjälp av 
stora datamängder och artificiell intelligens kan privata 
och offentliga verksamheter göra analyser, dra slutsatser 
och skapa nya eller bättre lösningar som skapar värde 
för samhället och ökar livskvaliteten för enskilda 
individer. För att utvecklingen ska vara hållbar är digital 
trygghet avgörande – att främja fortsatt digitalisering 
samtidigt som den personliga integriteten värnas.

Dataskyddsreformen har lagt en viktig grund för 
ett gott integritetsskydd och en fortsatt hållbar digital 
utveckling. Även om arbetet tagit viktiga kliv framåt 
innehöll 2018 också ett antal omfattande dataläckor, cy-
berattacker och händelser där enorma mängder person-
uppgifter visade sig ha missbrukats. Mest uppmärksam-
het fick avslöjandet att företaget Cambridge Analytica, 
via data om över 50 miljoner användare som utvunnits i 
ett personlighetstest på Facebook, skapat psykologiska 
profiler som använts i den amerikanska president-
valskampanjen. Även cyberattacken mot hotellkedjan 
Marriot rönte rubriker världen över. Personuppgifter om 
500 miljoner användare hade under flera års tid läckt 
från företaget, i en attack som enligt internationella 
medier kan spåras till den kinesiska staten.

Händelserna understryker betydelsen av ett systema-
tiskt arbete med dataskydd och informationssäkerhet. 
Digital trygghet är en mänsklig rättighet för enskilda 
individer. I en tid där statliga eller statsunderstödda 
aktörer utgör det allvarligaste informations- och 
cybersäkerhetshotet går det dock inte att bortse från 
kopplingarna mellan personlig integritet, dataskydd och 
samhällets säkerhet.

Sammanfattningsvis finns det få eller inga verk-
samheter i dagens samhälle som inte berörs av data-
skyddsfrågor. Kombinationen av demokrati, mänskliga 
rättigheter, digitalisering, handel, tillväxt och cybersä-
kerhet sätter dataskyddsfrågor och Datainspektionen i 
centrum för mångas intresse.

Jag tillträdde som generaldirektör för Datainspektio-
nen den 1 mars 2018 och kan vittna om att samhällets 
ökade behov av stöd och vägledning i dataskyddsfrågor 
varit påtagligt inom myndigheten under året. Genom 
dataskyddsreformen har Datainspektionen fått ett 
stort antal nya arbetsuppgifter och inflödet av frågor
och ärenden från privata och offentliga verksamheter 
har under året varit historiskt högt. Våra medarbetare 
har gjort fantastiska insatser under året – trots bitvis 
omtumlande förutsättningar! 

För att stärka förmågan att hantera det utökade 
uppdraget tillfördes Datainspektionen under 2017 30 
miljoner kronor i ramanslag, vilket bland annat möjlig-
gjort rekrytering av ett stort antal nya medarbetare 
och införandet av ett digitalt ärendehanteringssystem. 
Myndigheten har haft en offensiv strategi för att snabbt 
växa i de nya ekonomiska förutsättningarna och har 
landat 2018 med en ekonomi i balans.

Den skärpta integritetslagstiftningen, det utökade 
uppdraget och den kraftiga tillväxten har skapat positiv 
energi, framåtanda och möjligheter. Under hösten 2018 
har alla medarbetare på Datainspektionen tillsammans 
formulerat en ny vision för myndigheten: Ett tryggt 
informationssamhälle – tillsammans värnar vi den 
personliga integriteten. Med visionen som utgångspunkt 
tar vi oss an vårt uppdrag de kommande åren. 2018 är 
året då Datainspektionen lagt grunden för att ge den 
personliga integriteten en ännu mer kraftfull röst i 
samhället.


#Om Datainspektionen

Datainspektionens uppdrag är att arbeta för att män-
niskors rättigheter skyddas i samband med behandling 
av personuppgifter. Vi har också ett särskilt uppdrag att 
verka för god sed inom inkasso- och kreditupplysnings-
området.

En viktig del av vårt uppdrag handlar om att granska 
att regler och lagar följs. Vi är nationell tillsynsmyndig-
het inom dataskyddsområdet, samt inom områdena 
kamerabevakning, kreditupplysning och inkasso. 
Genom dataskyddsförordningen och brottsdatalagen 
har vi fått skarpare befogenheter i tillsynsverksamhe-
ten, bland annat rätten att besluta om administrativa 
sanktionsavgifter. Vi är också en del av ett omfattande 
EU-samarbete.

Samtidigt har den förebyggande och stödjande delen 
i uppdraget fått ökad betydelse. Datainspektionen 
utbildar, informerar och ger vägledning till verksam-
heter som behandlar personuppgifter. Varje dag får 
vi ett stort antal frågor från medborgare, men också 
myndigheter, företag och organisationer som behöver 
vägledning i arbetet med att tolka och införa de nya 
dataskyddsreglerna i sitt arbete. Privatpersoner kan 
också lämna tips eller klagomål till Datainspektionen 
om de anser att felaktigheter begåtts vid behandling av 
personuppgifter, eller vända sig till oss med frågor om 
till exempel hur de kan gå tillväga för att tillvarata sina 
rättigheter.

Under 2017 tillfördes Datainspektionen 30 miljoner 
kronor i ökat ramanslag för att stärka förmågan att 
hantera ett utökat uppdrag och anslaget för 2018 var 
totalt 85,3 miljoner kronor. I slutet av verksamhetsåret 
2018 hade myndigheten 87 anställda. Verksamheten 
bedrivs i myndighetens lokaler på Drottninggatan i 
Stockholm.

Organisatoriskt är myndigheten uppdelad utifrån 
samhällssektorer; våra tre operativa enheter hanterar 
frågor som rör 1) rättsväsende, försvar och kamerabe-
vakning, 2) näringsliv och arbetsliv samt 3) myndighe-
ter, vård och utbildning. Därutöver finns en adminis-
trativ enhet och chefsjuristens enhet dit det under året 
nybildade EU-sekretariatet hör. Under 2018 har också en 
ny enhet för kommunikation och utåtriktad verksam-
het samt en stabsenhet med analysfunktion bildats. 
Myndigheten är en så kallad enrådighetsmyndighet med 
ett insynsråd.

#2018 – ett speciellt år i Datainspektionens historia 

Under 2018 genomfördes en reform på dataskyddsområ-
det som medfört stora förändringar i Datainspektionens 
uppdrag, verksamhet och organisation. Transformatio-
nen av Datainspektionen är så genomgripande att den 
på många sätt kan beskrivas som att bygga en helt ny 
myndighet.

#Den största integritetsstärkande reformen någonsin

Flera centrala regelverk på dataskyddsområdet refor-
merades under 2018 i grunden genom en omfattande 
dataskyddsreform (dataskyddsreformen). Personupp-
giftslagen (PuL) som har gällt sedan 1998 ersattes den 
25 maj 2018 med EU:s generella dataskyddsförord-
ning (dataskyddsförordningen, ofta kallad GDPR) 1. 
Kompletterande lagstiftning har trätt ikraft i form av 
dataskyddslagen. 2 Ett EU-direktiv har antagits på det 
brottsbekämpande området och implementerats i 
Sverige genom brottsdatalagen 3 (BdL). Ett stort antal 
registerförfattningar har reviderats för att harmonisera 
med de nya bestämmelserna. Sammantaget innebär 
de nya regelverken att den största integritetsstärkande 
reformen någonsin genomfördes 2018.

Även om Sverige haft höga ambitioner i arbetet med 
att i snabb takt komplettera dataskyddsförordningen 
och brottsdatalagen med nödvändiga registerförfatt-
ningar har de trätt i kraft vid olika tidpunkter under året 
och kommer att göra så även under inledningen av 2019. 
Det har medfört att det på vissa områden saknats, eller 
fortfarande saknas, lagstöd för att hantera verksam-
hetskritiska personuppgifter. Det saknas också i stora 
delar närmare uttolkningar av regelverken och praxis 
har inte hunnit skapas. 2018 har därför i delar präglats 
av en osäkerhet i de rättsliga förutsättningarna för olika 
verksamheter.

#Rekordhögt inflöde av ärenden 

För många myndigheter, företag och andra organisatio-
ner har 2018 präglats av ett intensivt arbete med förbere-
delser inför och anpassningar till dataskyddsreformen. 

Ett antal nya och förändrade skyldigheter har tillkommit 
och med nya regelverk som saknar tolkningar och praxis 
har antalet verksamheter som vänt sig till Datainspek-
tionen med frågor för att få stöd och vägledning varit 
högt. Uppmärksamheten kring dataskyddsreformen har 
varit omfattande. Det har också lett till att fler privat-
personer har uppmärksammat att de fått förstärkta 
rättigheter och antalet frågor och klagomål från privat-
personer har ökat. Sammantaget har inflödet av ärenden 
till Datainspektionen varit rekordhögt.

#Merparten av myndighetens medarbetare började under året 

Datainspektionen har växt kraftigt, antalet medarbetare 
ökade under 2018 från 57 till 87. Dataskyddskompetens 
är eftertraktad i hela samhället, vilket lett till att en del 
av myndighetens medarbetare under året fått erbjudan-
den om andra intressanta uppdrag och därmed valt att 
avsluta sin anställning på myndigheten. Totalt introdu-
cerades 49 nya medarbetare under året. Myndighetens 
nya generaldirektör Lena Lindgren Schelin tillträdde 
den 1 mars 2018 och ytterligare ett antal nya chefer har 
börjat under året. Av myndighetens samtliga chefer och 
medarbetare hade hela 70 procent vid årets slut arbetat 
kortare tid än 18 månader på Datainspektionen.

Att rekrytera och introducera så många nya kollegor 
på så kort tid har skapat alldeles särskilda förutsätt-
ningar – och utmaningar – för Datainspektionen under 
2018.

Utökningen av antalet medarbetare har också ställt 
nya krav på lokaler. Inledningen av 2018 ägnades åt att 
anpassa myndighetens lokaler för att göra plats för fler 
kollegor. Ett trettiotal medarbetare var under våren utlo-
kaliserade i fyra månader för att möjliggöra en större 
ombyggnation, men förtätning och förändringar av 
lokalerna har även skett löpande under året. På kort tid 
har Datainspektionen infört aktivitetsbaserade arbets-
sätt, vilket har ställt krav på organisationen att anpassa 
arbetsmetoder och arbetssätt efter nya förutsättningar.

#En digitaliseringsresa har påbörjats – men mycket arbete återstår 

Parallellt med rekrytering av nya medarbetare och 
utveckling av nya arbetssätt har Datainspektionen 
under 2018 infört ett digitalt ärendehanteringssystem. 
Samtidigt som det nya ärendehanteringssystemet 
driftsattes påbörjades arbetet med att anpassa systemet 
för att kunna hantera ytterligare processer inför att 
dataskyddsförordningen började tillämpas den 25 maj. 

Ett stort antal interna utbildningar och justeringar i 
ärendehanteringssystemet har genomförts under året.

Övergången till digital ärendehantering har under 
2018 genomförts för de flesta ärendetyper. Vid verk-
samhetsårets slut hanterades fortfarande bland annat 
anmälningar av personuppgiftsincidenter och rekryte-
ringsärenden i pappersform, vilket medfört tungrodda 
och tidskrävande arbetsprocesser.

En stor utmaning har varit att det planerade införan-
det av e-tjänster och automatisering av vissa processer 
inte har kunnat driftsättas. I likhet med många andra 
myndigheter i motsvarande storlek har Datainspektio-
nen en viss strukturell omognad när det gäller att driva 
digitala utvecklingsprojekt. Under 2018 har ett arbete 
inletts med att bygga upp strukturer, arbetssätt och 
kompetens som är nödvändiga för att möjliggöra fortsatt 
digitalisering.

Arbetet med Datainspektionens digitalisering 
kommer att ta tid, och kräva fortsatta och förhållandevis 
omfattande investeringar. 

#Ny strategisk inriktning för Datainspektionen 

Första halvåret 2018 lade Datainspektionen stor kraft på 
att förbereda omvärlden och den egna organisationen 
för den nya dataskyddsförordningen. Under hösten har 
de långsiktiga och strategiska frågorna getts ett förstärkt 
fokus.

Med utgångspunkt i det utökade uppdraget tog 
Datainspektionen under hösten 2018 fram en ny stra-
tegisk inriktning. Under bland annat två strategidagar 
i oktober arbetade alla chefer och medarbetare tillsam-
mans fram en ny vision och värdegrund samt en målbild 
för de närmaste åren.

För att nå målbilden och ta oss mot visionen innehål-
ler den strategiska inriktningen också sju strategiska 
utvecklingsområden. Dessa kommer att vara styrande 
för bland annat investeringar och prioriteringar i 
kommande verksamhetsplaner. Datainspektionens 
strategiska utvecklingsområden är

* Utåtriktat och vägledande arbete

* Riskbaserad och effektiv tillsyn 

* Rätt kompetens, arbetssätt och organisation

* Digitalisering på insidan och utsidan 

* Nationell och internationell samverkan

* Med våra intressenter och vår omvärld i fokus

* Attraktiv myndighet 

Att alla medarbetare och chefer tillsammans arbetat 
fram myndighetens strategiska inriktning har skapat en 
tydlig gemensam riktning och lagt en viktig grund för 
myndighetens fortsatta utveckling.

Med utgångspunkt i myndighetens strategiska inrikt-
ning tar vi tillsammans arbetet vidare – för ett tryggt 
informationssamhälle.