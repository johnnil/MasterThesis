#Förord

2018 var ytterligare ett framgångsrikt år för 
Institutet för rymdfysik, IRF. IRF:s forskare 
medverkade i drygt 150 vetenskapliga artiklar i 
expertgranskade tidskrifter, vilket gör 2018 till ett 
rekordår i IRF:s historia! IRF fortsätter att utveck-
las och bidra till forskning och samhällsnytta tack 
vare sin unika organisationsform som är bäst läm-
pad för verksamheten. Under 2018 tog jag uppehåll 
från föreståndartjänsten för att fokusera på ett 
av IRF:s viktigaste projekt, Particle Environment 
Package (PEP) för den europeiska rymdorganisa-
tionen ESA:s satellit JUICE (Jupiter Icy Moons 
Explorer). Ella Carlsson Sjöberg, biträdande 
föreståndare, tog över rollen som myndighetschef. 
Ella gjorde ett utmärkt arbete och vi alla på IRF 
är mycket tacksamma för hennes engagemang och 
skickliga ledning. Tack Ella!

2018 var det första året för det nystartade forsk-
ningsprogrammet STAR (Solar Terrestrial and 
Atmospheric Research) och det var verkligen ett 
mycket framgångsrikt år! Under 2018 har STAR 
genomfört världens första storskaliga registrering 
av nattlysande moln (NLC) från en plattform i 
stratosfären med hjälp av en sondballong. IRF har 
med detta inlett en ny satsning för att utforska 
atmosfären med instrument ombord på strato-
sfärballonger och kommer under de närmaste 
åren att stärka samarbetet med Esrange genom 
flera ballongflygningar. STAR:s prognosmodeller 
för geomagnetisk aktivitet orsakad av solaktivitet 
håller högsta internationella kvalitet. Prognoserna 
levereras i realtid till ESA och används för att 
stödja europeiska aktörer som kan påverkas av 
rymdväder.

Sedan 2018 bedrivs observatorieverksamheten 
vid IRF inom KAGO, Kiruna Atmospheric and 
Geophysical Observatory. KAGO är en ny or-
ganisationsstruktur etablerad för att expandera 
de långsiktiga geofysiska mätningarna som IRF 
utfört sedan 40-talet med övervakning av viktiga 
atmosfäriska parametrar. 

Under förra året har två rymdmissioner som 
IRF bidragit till skickats upp i rymden, vilket är 
unikt! Den 20 oktober kulminerade det svåra och 
långsiktiga tekniska arbetet med instrumenten för 
den japansk-europeiska missionen till Merkurius, 
BepiColombo, med en uppskjutning från Franska 
Guyana. IRF har byggt tre instrument för denna 
rymdmission för att studera hur miljön på den 
mystiska planeten Merkurius växel verkar med 
rymden. 

Den kinesiska rymdmissionen Chang’e 4 till 
månen som skickades upp den 7 december 2018 
bär en IRF-sensor för att studera hur månytan
växelverkar med den omgivande rymden. 
IRF-instrumentet ombord på Chang’e 4:s rover 
kommer i början av 2019 att vara det andra 
svensk-byggda instrumentet på månens yta. Det 
första var Hasselblads kamerorna som användes i 
Apollo-programmet för 50 år sedan.

2018 var ett avgörande år för IRF:s två bidrag 
till JUICE-projektet. Båda instrumenten, PEP 
och RPWI (Radio and Plasma Waves Instru-
ment), passerade en mycket viktig milstolpe i 
utveck lingen, ”Critical Design Review”, som gav 
klartecken för tillverkning av flygmodellerna.  

Trots att IRF går starkt fram nu, utförs mycket 
arbete för att säkra institutets framtid. IRF:s 
forsk are arbetar på fler än tio olika förslag för nya 
rymdmissioner och instrument i samarbete med 
rymdorganisationerna ESA, NASA (i USA), JAXA 
(i Japan), ISRO (i Indien) och CNSA (i Kina). 

För att lyckas i rymden krävs mycket avancerad 
och modern infrastruktur på marken. Därför 
arbetar IRF med projektet SpaceLab, en framtida 
nationell anläggning för både industri och 
forskargrupper med omfattande möjligheter att 
testa och kvalificera rymdrelaterad hårdvara 
i projekt där ballonger, raketer, satelliter och 
markbaserad mätteknik används för rymd- och 
atmo sfärforskning.  

Under året genomförde vi en med arbetarenkät. 
Uppfattningen av IRF som arbets givare blev 
betyget 4,28 på en femgradig skala och IRF upp-
fyller personalens förväntningar med betyget 4,19. 

IRF fortsätter att vara ett världsledande forsk-
ningsinstitut, en attraktiv arbetsplats och en 
effek tiv myndighet.


#Resultatredovisning

#Översikt

IRF är ett fristående statligt forskningsinstitut 
som bedriver grundforskning i rymdfysik och 
atmosfärfysik samt utvecklar nya mätmetoder, 
mätinstrument och annan forskningsutrustning. 
Grundforskning innebär nya upptäckter och 
ger inspiration till nya produkter och tjänster. 
Det skapar nytta för samhället och tillväxt i 
näringslivet både på kort och på lång sikt samt 
stimulerar till ett ökat intresse för naturvetenskap 
och teknik.

Rymdforskning ger ökad kunskap om universum, 
vårt ursprung och våra livsbetingelser på jorden. 
Satelliter når de yttersta gränserna i vårt sol-
system och studerar världar som till stora 
delar är annorlunda än vår egen jord. Unika 
satellitmätningar hjälper oss att förstå de grund-
läggande fysikaliska processerna som är nöd-
vändiga för att bättre förstå vår egen planet.

IRF:s satsning på atmosfärforskning ger oss en 
inblick i hur atmosfären fungerar och möjliggör 
de långa mätserier som behövs för att förstå 
långsiktiga konsekvenser av människans 
påverkan på klimatet. Observationer och långa 
dataserier är viktiga för att kunna upptäcka och 
förutsäga miljö- och klimatförändringar. Genom 
observatorieverksamheten fortsätter IRF att 
övervaka de geofysiska förhållandena i norra 
Skandinavien.

IRF har en mycket erfaren och kompetent 
personal samt en infrastruktur som stödjer 
forskningsprojekten på ett ändamålsenligt sätt. 
Den stimulerande och kreativa forskningsmiljön 
och ett väletablerat samarbete med en mängd 
internationella partners ger goda förutsättningar 
för nya genombrott. 

Nedan listas några av de forskningsområden som 
IRF:s forskare arbetar med:
* Atmosfär-, klimat- och norrskensprocesser i 
polarområdena.
* Processer för energiöverföring och acceleration 
av partiklar i rymdplasma.
* Turbulens och strukturbildning i rymden.
* Den dynamiska solen, dess magnetfält och 
plasmautflöde (solvinden).
* Vetenskapligt underlag till prognoser om 
rymdväder.
* Rymdplasmats växelverkan med solsystemets 
himlakroppar.

Under året har institutets forskare och ingenjörer 
arbetat med en rad olika projekt där några 
av höjdpunkterna omfattar satellitmissioner 
till månen och till planeten Merkurius med 
instrument utvecklade och byggda vid IRF samt 
en ballongresa i jordens atmosfär för att avbilda 
och undersöka nattlysande moln. 

Vetenskapliga resultat sprids genom artiklar i 
expertgranskade tidskrifter och presentationer vid 
internationella konferenser. IRF arrangerar också 
egna konferenser och arbetsmöten som bidrar till 
erfarenhetsutbyte med forskare runt om i världen.

Forskare från IRF har som förstaförfattare under 
året bl.a. publicerat resultat om:
* Fysikaliska processer kring kometen 
67PChuryumov-Gerasimenko och hur plasma-
moln runt kometer ser ut.
* Struktur och dynamik i Saturnus och dess 
månars plasmaomgivningar.
* Plasmafysikprocesser i jordens närhet.
* Gränsskikt och energitransport i jordens 
magnetosfär.
* Utflöde av joner från Mars atmosfär. 
* Hur Venus förlorar vatten från sin atmosfär.
* Processer och effekter i jonosfären orsakade av 
kraftiga solutbrott.
* Hur förekomsten av arktiska nattlysande 
ismoln påverkas av variationer i solens ultra-
violetta strålning.
* Starka radarekon som vintertid förekommer 
i mellanatmosfären och orsakas av turbulens 
och av rymdstoft från meteorer.

IRF bidrar med unik kompetens till utbild-
ningar. Som exempel kan nämnas att många 
av IRF:s disputerade forskare handleder 
forskarstuderande. Flera forskare och ingenjörer 
bidrar till universitetsutbildningar och även 
gymnasieelevers undervisning och projektarbeten.

Vid slutet av år 2018 var följande engagerade 
på hel- eller deltid i forskningen på IRF:s fyra 
verksamhetsorter: 42 anställda disputerade 
forskare (exklusive 2 tjänstlediga) och 10 
doktorander. 

Totalt hade IRF vid årets slut 109 anställda (83 
män och 26 kvinnor). Av dessa tjänster var 23 
tidsbegränsade (16 i Kiruna, och 7 i Uppsala). 
Antal årsarbetskrafter uppgick till 102,7 (95,7 år 
2017) fördelat på de olika verksamhetsorterna: 
Kiruna 63,2 (58,1); Uppsala 34,8 (32,6); Umeå 2,0 
(2,0) och Lund 2,7 (3,0).

Grundforskningen och den tekniska utvecklingen 
vid IRF finansieras huvudsakligen med ram-
anslag från staten och forskningsbidrag 
från Rymdstyrelsen, Vetenskapsrådet och
Myndigheten för samhällsskydd och beredskap, 
MSB. Universitet ger stöd till doktorandtjänster 
och privata stiftelser som Kempestiftelserna 
bidrar till vissa investeringar. Dessutom får IRF 
medel från EU och det europeiska rymdorganet 
ESA genom att utföra forskningsuppdrag för deras 
räkning.

IRF samverkar aktivt med svenska universitet. IRF 
har t.ex. ett långvarigt samarbete med KTH inom 
dataanalys och utveckling av mätinstrument; har 
varit med och initierat forskarskolan i rymdteknik 
tillsammans med Luleå tekniska universitet, 
LTU; är ansvarig för att tillsammans med bl.a. 
Stockholms universitet ta fram underlag till MSB 
som ska kvalitetssäkra rymdväderprognoser; 
samt är partner i High Performance Computing 
Center North, HPC2N, vid Umeå universitet. 
Internationellt forskningssamarbete presenteras 
i mer detalj i avsnitt 2.5 och samverkan med 
näringsliv och samhälle i avsnitt 5.2.

#Principer för resultatredovisning

I resultatredovisningen har personalkostnader 
använts som nyckeltal för fördelning av gemen-
samma kostnader mellan programmen.

Ramanslag och externa medel används för alla 
typer av verksamhet inom IRF. Kostnader för 
forskning, undervisning och handledning har 
schablonberäknats eftersom det inte finns en 
tydlig gräns mellan olika prestationer. Detta ger 
enligt vår uppfattning ändå en rättvis bild av 
fördelningen mellan olika prestationer. 

#Prestationer

IRF delar in verksamheten i tre olika typer av 
prestationer:
* Forskning och utveckling innefattar publicering 
av vetenskapliga resultat; datainsamling och 
drift av vetenskapliga instrument; tillverkning, 
test och integrering samt planering av nya 
mätinstrument och forskningsprojekt. Inom 
denna prestation redovisas även samverkan 
och informationsaktiviteter (för en detaljerad 
redovisning, se avsnitt 2 och 5).

* Observatorieverksamhet förser forskare och 
andra med referensmätningar från marken 
samt information om solens påverkan på jordens 
närmiljö. I observatorieverksamheten ingår 
magnetometrar, riometrar, firmament- och 
meteorkameror, jonosonder, infraljudmikrofoner 
och spårgasmätningar i atmosfären (se avsnitt 3).

* Medverkan i utbildning. Här redovisas 
utbildningsinsatser på grundläggande, avancerad 
och forskarnivå (se avsnitt 4).

IRF bedömer att verksamheten under året mycket 
väl uppfyller de övergripande kraven i institutets 
instruktion och regleringsbrev.