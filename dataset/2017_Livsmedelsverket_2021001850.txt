#Gd Annica Sohlström summerar 2017

#Tillsammans gör vi skillnad!

Allt från det lokala till det globala. FN:s hållbarhetsmål och den svenska  
livs medelsstrategin ställer krav på helhetstänk och samverkan på nya sätt.  
Livsmedelsverket arbetar för säker mat, bra matvanor och för att ingen ska bli  
lurad. Men för att vi ska nå våra mål kan vi inte agera ensamma. Det är först  
tillsammans med andra som vi kan göra skillnad.

När vi summerar 2017 är det därför glädjande att 
så mycket av det Livsmedelsverket gjort under 
året präglats av just samverkan. Nya uppdrag 
innebär nya utmaningar och delvis nya arenor. 
Den ökade satsningen på civilt försvar är bara ett 
av flera exempel.

Tillsammans med andra myndigheter gör vi 
skillnad. Vi samarbetar med kommuner och 
länsstyrelser på det lokala och regionala planet,  
nationellt samverkar vi med andra statliga  
myndigheter och i Europa och resten av världen 
träffar vi våra internationella systermyndigheter. 
Ett exempel är det nationella samverkansforum 
för marknadstillträdesfrågor som Livsmedels­
verket startade under året. Tillsammans med 
bland annat Jordbruksverket, Kommerskollegium, 
Statens veterinärmedicinska anstalt (SVA) och 
Business Sweden samt Närings­ och Utrikes­
departementen arbetar vi för att det ska bli  
lättare för svenska livsmedelsföretag att bli 
godkända av och sälja sina produkter till länder 
utanför EU. Ett betydelsefullt steg mot ökad 
export av svensk mat och i förlängningen tillväxt 
inom livsmedels sektorn.

Tillsammans med andra kontrollmyndigheter 
har vi tagit fram gemensamma operativa mål 
för hela den svenska livsmedelskontrollen. Ett 
viktigt redskap för att kontrollen ska bli just så 
risk baserad, ändamålsenlig och likvärdig som vi 
strävar efter. Till nytta för företagen, naturligtvis, 
men i slutänden för konsumenten.

Tillsammans med näringslivet gör vi skillnad. 
Genom att föra en närmare dialog med branschen 
kan vi öka förståelsen oss emellan och verka för 
att det ska vara mindre krångligt att vara livs­
medelsföretagare. Det ska vara lätt att göra rätt 
helt enkelt. Branschdagar, smarta webbaserade 
verktyg, seminarier, möten, e­utbildningar – de 
verkliga och digitala mötes platserna är många. 
Vi vill vara lyhörda för företagens förutsättningar 
och utmaningar; vara ett stöd och underlätta.

Vi värnar vår kompetens och den vetenskap­
liga grund som hela vår verksamhet vilar på. 
Hälsoklyftorna i dagens Sverige är stora och 
många drabbas av livsstilsrelaterade sjukdomar. 
Enbart fetman beräknas kosta samhället cirka  
70 miljarder kronor årligen. Under 2017 lämnade 
Livsmedelsverket tillsammans med Folkhälso­
myndigheten in ett underlag till regeringen med 
konkreta förslag på vad som behöver göras för 
att vända den negativa utvecklingen. 

Tillsammans med de som arbetar i offentlig 
sektor kan vi göra skillnad. Det handlar till  
exempel om alla de miljontals måltider som 
serveras varje dag, till exempel på landets skolor 
och förskolor, på äldreboenden och sjukhus. 
Måltiderna spelar en viktig roll för hälsa och 
välmående. Därutöver har de som arbetar inom 
hälso­ och sjukvården stor möjlighet att påverka 
vid personliga möten och samtal.

Det är glädjande att Livsmedelsverkets webb­
plats är så uppskattad. Trots den ökade konkur­
rensen om människors uppmärksamhet på nätet 
ökade besöken på vår webbplats med 2 000 per 
dag under 2017; det innebär drygt 20 000 besök 
varje dag! Under året lanserades en digital tjänst 
för hantering av frågor och svar. Där kan kon­
sumenter och företagare få svar på sina frågor, 
och informationen görs sedan tillgänglig för alla, 
ett snabbt och effektivt sätt att nå många med 
aktuell och efterfrågad information. 

Hållbarhet präglade året. Inte minst FN:s  
hållbarhetsmål, Agenda 2030, sätter ljuset på  
hur viktigt det är att vi tänker in hållbarhet i allt 
vi gör. Hållbarhet omfattar inte bara miljön,  
utan även ekonomiska och sociala aspekter.  

Livsmedelsverket bidrar till exempel genom att 
öka kunskapen om vad som är hållbart att äta, 
både för hälsan och för miljön, två aspekter som 
ofta går hand i hand. Vi arbetar på flera fronter 
för att minska matsvinnet. Vårt arbete med att 
underlätta för företag och för export bidrar till 
hållbar ekonomisk utveckling.

Samtidigt som samarbete är en förutsätt­
ning för att nå våra mål och vi värdesätter våra 
relationer, är vårt oberoende viktigt. Hela vår 
trovärdighet vilar på det. Livsmedelsverket ska i 
konsumenternas intresse verka för säker mat, bra 
matvanor och att ingen blir lurad. Parallellt ska 
vi underlätta för företag. Går det ihop; går det 
verkligen att förena? Ja, absolut! Våra beslut vilar 
på vetenskaplig grund, vi arbetar riskbaserat, vi 
är öppna och delar med oss av det vi vet. På så 
sätt värnar vi både konsu menternas hälsa och är 
ett stöd för Sveriges företag. 

Tillsammans gör vi skillnad!


#Resultatredovisning

Livsmedelsverket arbetar för säkra livsmedel, 
redlighet i livsmedelshantering och bra mat­
vanor. I arbetet ska myndigheten även integrera 
miljöaspekter för att bidra till ett hållbart  
samhälle. Livsmedelsverkets målgrupper är 
konsumenter, aktörer inom folkhälsan, kontroll­
myndigheter och livsmedelsproducenter.

Livsmedelsverket har en rad olika uppgifter 
inom mat, dryck, dricksvatten, hälsa och livs­
medelsproduktion. Myndigheten ger ut  
föreskrifter inom livsmedelsområdet, stödjer 
livsmedelsföretag, informerar och ger råd om bra 
matvanor, representerar Sverige i olika EU­organ 
och ansvarar för samordning av livsmedelskon­
trollen i landet. Livsmedelsverket kontrollerar 
slakterier och andra delar av livsmedelsproduk­
tionen. En viktig del av kontrolluppdraget är 
arbetet mot livsmedelsfusk. 

Myndigheten bedriver en omfattande labo­
ratorieverksamhet för att undersöka om bland 
annat bekämpningsmedel, tungmetaller, dioxiner 
eller smittor finns i livsmedel. Myndigheten ska 
även bidra till att förebygga och hantera hot och 
risker inom livsmedelssektorn. 

Livsmedelsverket har cirka 600 anställda varav 
omkring 330 personer arbetar på huvudkontoret 
i Uppsala. Omkring 270 personer, bland annat 
veterinärer och livsmedelskontrollanter, arbetar 
runt om i landet. De arbetar på något av myndig­
hetens lokalkontor, på större slakterier eller vid 
en gränsstation, som Frihamnen i Stockholm. 

Myndigheten är organiserad i tre områden: 
Undersökning och vetenskapligt stöd, Livs­
medelskontroll samt Strategisk utveckling och 
stöd. Myndigheten leds av en generaldirektör. 
Livsmedelsverket har ett insynsråd vars  
ledamöter utses av regeringen.

Myndigheten styrs av förordning med instruk­
tion för Livsmedelsverket (SFS 2009:1426), årliga 
regleringsbrev, särskilda regeringsuppdrag, livs­
medelslagen (SFS 2006:804), livsmedelsförord­
ningen (SFS 2006:813), förordning (2015:1052) 
om krisberedskap och bevakningsansvariga 
myndigheters åtgärder vid höjd beredskap samt 
förordning (2015:1053) om totalförsvar och höjd 
beredskap med flera lagar och förordningar.

#Riskanalysens principer vägleder

Den vetenskapliga grunden i Livsmedelsverkets 
arbete för säkra och hälsosamma livsmedel och 
bra matvanor stöds av att myndigheten följer 
riskanalysens principer som har tagits fram inom 
ramen för Codex Alimentarius. Livsmedelsverket 
gör egna självständiga risk­ och nyttovärderingar  
efter svenska förhållanden. Inför beslut om 
åtgärd väger myndigheten den vetenskapliga 
värderingen mot andra faktorer som lagstiftning, 
miljöpåverkan, ekonomiska och socioekono­
miska konsekvenser samt åtgärdseffektivitet. 
Risk­ och nyttokommunikation sker löpande 
under arbetet.