#Generaldirektören har ordet

När vi sammanfattar året 2016 kan vi konsta-
tera att det präglats av både med- och motgångar. 
Det var ett bra år för Esa (European Space Agency) 
som genomförde ett ministerrådsmöte som satte 
scenen för ett starkt europeiskt rymdsamarbete de 
närmaste åren. Samtidigt var den svenska kronan 
försvagad gentemot euron vilket fick till följd att  
vi tvingades vara mycket restriktiva med  
svenska åtaganden. 

Två rymdföretag noterades på Stockholmsbörsen 
under 2016, nämligen GS Sweden AB som äger det 
danska företaget GomSpace samt ÅAC Microtec 
AB. Båda företagen är verksamma inom den del av 
rymdbranschen som tillverkar små satelliter och 
utrustning till dessa. GS Sweden AB köpte dess-
utom under året företaget NanoSpace AB av SSC 
(Swedish Space Corporation).

Ett av Esas mest uppmärksammade och spännande 
projekt under de senaste åren är rymdsonden  
Rosetta som avslutade sitt uppdrag till kometen 
Churyumov-Gerasimenko i oktober genom att 
Rosetta styrdes ned till kometens yta och stängdes 
av precis när den tog mark. Våra svenska forskare  
i Kiruna och Uppsala, som haft instrument ombord 
på Rosetta, kommer att studera data från kometen 
under lång tid framöver.

EU har fortsatt fokus på satellitnavigerings-
systemet Galileo och jordobservationssystemet 
Copernicus, något som också framgår av den strategi 
för EU:s rymdverksamhet som kommissionen pre-
senterade under hösten. Efter många års arbete med 
Galileo kunde systemet äntligen officiellt tas i bruk 
i december då tillräckligt många satelliter nu är  
i drift för att tillhandahålla de första tjänsterna. Sex 
Galileosatelliter har sänts upp under året och därmed 
fanns 18 satelliter på plats i slutet av året. Totalt ska 
Galileo innehålla 30 satelliter.

Dataströmmen från Copernicus ökar stadigt och 
dessa data är öppna och gratis för alla att använda. 
Rymdstyrelsen upphandlade under året Swea som är 
en lösning för att tillgängliggöra data från Copernicus 
för användare i Sverige. Detta arkiv med tillhörande 
portal för åtkomst via internet är en ny satsning för 
Rymdstyrelsen och vi kommer framöver att arbeta 
ännu mer för att de viktiga rymdsatsningar som görs 
i Europa verkligen ska komma till praktisk använd-
ning i Sverige.

I december 2006 genomförde Christer Fuglesang 
sitt första uppdrag i rymden på rymdfärjan Discovery 
och den internationella rymdstationen ISS. Vid 10-års-
jubileet anordnade Rymdstyrelsen ett välbesökt semi-
narium på Naturhistoriska riksmuseet och Cosmo-
nova där både Christer och den svenskamerikanska 
astronauten Jessica Meir deltog. Jessicas besök  
i Sverige fick mycket stort genomslag i media.  

Hon har ännu inte fått sitt första rymduppdrag men 
vi ser fram emot att följa hennes karriär som astronaut 
och även få fler inspirerande besök av henne.

Esas inkubatorverksamhet, Esa BIC Sweden, kom 
igång på allvar under året. I den första omgången 
antogs sju företag. Esa BIC ger nystartade företag 
som avser sälja rymdrelaterade produkter eller 
tjänster möjlighet att få råd och stöd att etablera  
sina verksamheter.

Riksdagen antog i december den budgetproposi-
tion som regeringen presenterade i september. En 
förändring blev att inget av Rymdstyrelsens sakanslag 
längre kommer att justeras för inflationsförändringar. 
Regeringen föreslog att myndighetens anslag är 
oförändrat 2017, men ökas med 25 miljoner kronor 
2018 och ytterligare 15 miljoner kronor 2019.

Esas ministerrådsmöte genomfördes 1-2 december 
i Luzern, Schweiz. Med den under hösten ovanligt 
höga eurokursen tvingades Rymdstyrelsen vara 
mycket återhållsam med att ingå nya åtaganden.  
Vi hade också att ta hänsyn till att Sverige hade stora 
åtaganden kvar från tidigare ministerråd. Samman-
taget innebär detta en betydande utmaning för  
företag i Sverige med teknikutveckling inom Esa- 
programmen. Det var dock glädjande att vi ändå 
kunde öppna för svenskt deltagande i två nya program 
inriktade på innovation och tjänsteutveckling.

Detta var en kort summering över året som gått, 
välkommen att läsa vidare om vår verksamhet  
i denna årsredovisning. Jag vill här passa på att tacka 
alla medarbetare för ett utmärkt arbete och alla 
Rymdstyrelsens intressenter för ett gott samarbete 
under året.


#Så arbetar Rymndstyrelsen

Rymdstyrelsens uppgift är i första hand  
att finansiera och initiera forskning och  
utveckling inom rymdområdet. Detta görs såväl 
genom finansiering av svenskt deltagande i olika  
internationella projekt, som genom fördelning av 
nationella forsknings- och utvecklingsmedel. 

Rymdstyrelsen är den svenska kontakten i interna-
tionellt rymdsamarbete. Rymdverksamhet är huvud-
sakligen internationell eftersom den i regel kräver 
att flera länder samlar sin kunskap och sina resurser. 
Huvuddelen av myndighetens finansiella resurser 
läggs på projekt som utförs inom Esa (European 
Space Agency). Myndigheten bevakar också svenska 
intressen vid fördelningen av EU-medel. Det dagliga 
arbetet består främst i att utvärdera och följa rymd-
projekt och samarbeten, både nationellt och inter-
nationellt. Rymdstyrelsen finansierar framförallt 
forskares och industriers deltagande i olika projekt. 
Den stora mängd projekt som Rymdstyrelsen finan-
sierar och följer presenteras överskådligt i bilaga 1–3.

En annan del av arbetet är att profilera Sverige som 
en kompetent och konkurrenskraftig partner i det 
europeiska rymdsamarbetet. Därför krävs god sam-
verkan med olika svenska rymdaktörer, främst forskare, 
företag och myndigheter. Rymdstyrelsen fungerar 
även som en expertmyndighet, såväl i internationella 
som nationella sammanhang. Dessutom arbetar 
Rymdstyrelsen med att främja informationsverk-
samhet på rymdområdet samt verkar för ett ökat  
intresse för naturvetenskap och teknik bland unga.

Rymdstyrelsen har valt att inte dela in verksam-
heten i olika grenar. All verksamhet är integrerad 
för att kunna uppnå maximala synergieffekter. På 
en liten myndighet som Rymdstyrelsen har detta 
bedömts vara det bästa sättet att arbeta effektivt 
och uppnå gott resultat.

#Personal

Rymdstyrelsen hade vid årets utgång 19 anställda, 
fördelade enligt tabell 1. Myndigheten har generellt 
en låg sjukfrånvaro (tabell 2), men på en liten myndig-
het får enstaka sjukdomsfall stort genomslag, vilket 
syns på de två senaste årens siffror. Målet är att fort-
satt hålla den generella sjukfrånvaron på en låg nivå. 
Myndigheten arbetar för att minska och förebygga 
ohälsa. Stor vikt läggs vid arbetsplatsernas utform-
ning. Hjälpmedel och terminalglasögon köps in vid 
behov. Medarbetarsamtal har genomförts. Alla med-
arbetare erbjuds hälsokontroll och influensa vaccin. 
Rymdstyrelsen erbjuder viss ersättning för utlägg för 
motion och friskvård samt tillhandahåller motions-
lokal i anslutning till arbetsplatsen.

#Kompetensförsörjning

Rymdstyrelsen är en liten myndighet och därmed 
sårbar vad gäller kompetensförsörjning. Några av 
myndighetens ansvarsområden är i dagsläget bero-
ende av enskilda personer. Myndighetens personal 
har god kompetens. Personalomsättningen är låg 
och vid de rekryteringar som gjorts under de senaste 
åren har det funnits ett stort antal sökande med hög 
kompetens. Rymdstyrelsen har hittills lyckats han-
tera den stora bredden av uppgifter i instruktionen, 
men det finns för lite tid för fördjupning och för att 
föra informationen vidare till andra berörda myndig-
heter. Rymdstyrelsen har därför i flera år äskat 
medel för en personalförstärkning i budgetunder-
laget utan framgång.

Kompetensbehov och utvecklingsmöjligheter  
sammanställs i en årlig kompetensförsörjningsplan. 
Verksamhetsplaneringen är ett annat viktigt verk-
tyg i arbetet med kompetensförsörjning. Rymdsty-
relsen har inte behövt vidta några särskilda åtgärder 
för att säkerställa att kompetens finns för att fullgöra 
myndighetens uppgifter.

#Prestationer

Enligt förordning (2000:605) om årsredovisning och 
budgetunderlag ska resultatredovisningen främst 
avse hur verksamhetens prestationer har utvecklats 
med avseende på volym och kostnader. En presta-
tion definieras enligt Ekonomistyrningsverket som 
en produkt eller tjänst som är avslutad och har 
lämnat myndigheten. Rymdstyrelsens verksamhet 
enligt instruktionen (2007:1115) är som beskrivits 
ovan främst av löpande karaktär och resulterar inte 
i produkter eller tjänster som lämnar myndigheten. 
Därtill är de flesta rymdprojekt fleråriga, några av de 
projekt Rymdstyrelsen finansierar löper över 30 år. 
Det är därför inte möjligt att fördela någon större del 
av verksamheten i prestationer. 

Rymdstyrelsen har dock definierat två 
prestationstyper:
* Deltagande i ett officiellt Esa- eller EU-möte  
(volym: antal möten/mötesdagar; kostnad:  
arbetstid under själva mötet samt beräknade  
reskostnader). Redovisas under kapitel Internatio-
nellt rymdsamarbete.

* Beslutad medelsfördelning (volym: antal ansök-
ningar/beviljade; kostnad: myndighetens direkta 
kostnader för arbete, material och resor samt en 
del av myndighetens indirekta kostnader).  
Redovisas under kapitel Förutsättningar och  
stöd för innovation på rymdområdet och 
Forskningsfinansiering.

Med dessa definitioner klassificeras 15–20 procent 
av myndighetens verksamhet som prestationer, 
medan övrig verksamhet är av löpande eller mycket 
långsiktig karaktär som inte ger upphov till något 
som kan liknas vid produkter eller tjänster som 
lämnar myndigheten. De delar av verksamheten som 
inte kan kategoriseras som prestationer redovisas  
i löpande text.