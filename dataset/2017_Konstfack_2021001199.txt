#Konstfack bygger framtiden

2017 var på många sätt händelserikt för världen och för Konstfack. Under senhösten 
skakades vi av #metoo–rörelsen, där personliga vittnesmål om trakasserier chockade 
oss, men även ledde till ett välbehövligt ifrågasättande av beteendemönster och kulturer. 
#metoo har påverkat alla samhällssektorer, både inom kulturområdet och högskolan. 
Konstfack har nolltolerans mot både sexuella trakasserier och andra typer av makt-
missbruk och härskartekniker och vi har skärpt våra rutiner för att hantera sådant. I våra 
rekryteringsrutiner ingår t ex att lärare i sin provföreläsning ska ge exempel på hur de vill 
arbeta med pedagogiska perspektiv i undervisningen och vi har skärpt frågorna vid refe-
renstagning vid anställningar till att omfatta kränkande beteenden. Vi har även sett över 
fest- och alkoholregler för att minska risken för olämpligt beteende studenter emellan. 
Handledarrollen för konstnärliga utbildningar är central. Där är vår praxis att inte bara ha 
en handledare, utan flera, under utbildningen. 

Hösten 2017 blev även historisk ur ett internt perspektiv. Med glädje tog vi emot ett efter-
längtat besked om en ökning på 10 miljoner kronor av vår forskningsbudget fr.o.m. 2018. 
I en värld av stora utmaningar kan inte teknik eller artificiell intelligens lösa våra problem 
utan att vi samtidigt för parallella diskussioner om moral, etik, värderingar och estetik. 
Traditionellt utgår kunskap i högskolan från Aristoteles två begrepp Episteme – fakta om 
världen – och Techne – hur man gör (räknar, bygger, konstruerar, botar). Aristoteles 
tredje fält, Fronesis – det som handlar om etik, moral, ”timing”, omdöme, värde och ut-
tryck är – tillsammans med Techne – centralt i den konstnärliga grunden och inom lärar-
utbildning. Konstfack är därmed en nod för kunskap baserat i konstens och lärandets 
fält, något vi byggt under snart 175 år och ser fram mot att fortsätta utveckla, nu i större 
utsträckning också inom forskningen. Ett sådant omtänkande av relationen individ, sam-
hälle och miljö ger nya perspektiv och föreslår hållbara framtidsalternativ. 

Samverkan med det omgivande samhället är en självklar del av vår verksamhet. Vi deltar 
och bidrar både lokalt och internationellt, vid utbyten, konferenser, utställningar och 
debatter. Forskningsveckan är etablerad som årlig festival/konferens med brett deltagan-
de och internationella gäster. Vi tar med studenter till internationella konferenser och 
utställningar (Hong Kong, Kuba, Grekland m.fl.) och uppmanar till utbyten med skolor i 
hela världen. Även mer lokala utbyten sker med glasbruk i Småland, konsthallar och 
förortsinitiativ (Tensta Konsthall, Skärholmen etc.), Moderna Museet och lärosäten som 
KTH och Södertörns Högskola. 

Konstens frihet är nära förbunden med dess krav på både tolkningsbarhet och tolknings-
frihet – att det offentliga samtalet förblir öppet och oavslutat. Det är demokratins centrala 
förutsättning. Detta utbildar vi i, men det är en utmaning att visa resultat i fråga om kvali-
tetsrapportering och mätbarhet.  

Konstfack är även en kulturinstitution, en del av svensk historia, samtid och framtid. Det 
kan ta lång tid för ett verk att få fullt genomslag. Under 2017 har vi därför med både 
entusiasm och vånda börjat skapa vårt eget kvalitetssystem. Glädjande nog kom vi ut 
bland de bästa i Universitetskanslersämbetets (UKÄ) första tematiska utvärdering av håll-
barhet i utbildningarna. 


#Resultatredovisning

#Kvalitetsarbete

Konstfacks nya kvalitetssystem, som fastställdes av rektor i december 2016, började 
implementeras under 2017. En pilotomgång, med syfte att följa upp utbildningarnas för-
utsättningar för kvalitet, genomfördes för fyra program och fyra fristående kurser vid 
Institutionen för bild- och slöjdpedagogik (IBIS) och Institutionen för design, inrednings-
arkitektur och visuell kommunikation (DIV). Uppföljningarna ska efter återkoppling från 
Utbildnings- och forskningsnämnden (UFN) ligga till grund för fortsatt kvalitetsutveckling 
av program och kurser. Berörda institutioner involverade undervisande personal, studen-
ter och alumner i sitt arbete. I anslutning till uppföljningarna genomfördes ett internt semi-
narium med fokus på utbyte av goda exempel, där ett 40-tal lärare deltog. 
 
Dialog och erfarenhetsutbyte är centrala verktyg för att stärka implementeringen av det 
systematiska kvalitetsutvecklingsarbetet. I februari samlades till exempel lärare och an-
svarig personal på Institutionen för konst för en tvådagars konferens på Långholmen i 
syfte att genomlysa och kvalitetsgranska kandidatprogrammet. Ett kontinuerligt uppfölj-
ningsarbete för kursplaner och utbildningens struktur har fortsatt under året. DIV genom-
förde en heldagskonferens i oktober där fokus var dels arbetsformer för ämnesutveck-
ling, dels studenternas rättssäkerhet och kvalitetssäkring av stegen ”från kursplanering 
till poängrapportering och restuppgifter”. Institutionen för konsthantverk (KHV) ägnade 
en halv dag i november åt information om kvalitetssystemet och reflektion kring hur vissa 
kvalitetsaspekter i utbildningen kan förbättras.  

Den interna konferens som anordnas av ledningen varje år i augusti fokuserade denna 
gång på erfarenhetsutbyte kring konstnärlig handledning. Dagarna inleddes med en 
gästföreläsning om handledningssamtalet. Studentrepresentanter deltog och tillförde sitt 
studentperspektiv i diskussionerna. 

Utveckling av studiestarten är ett annat pågående arbete. Under Konstfacks årliga work-
shop för all personal, ”Open Place”, på temat ”Jag och alla andra”, har hela personalen 
fått diskutera och lämna förslag på hur terminsstarten kan förbättras. 

De fem ämnesråden och programrådet för lärarutbildningen – alla med studentrepresen-
tanter och företrädare för yrkeslivet – ansvarar för att främja utveckling av utbildningen 
och bereda förslag som rör utbildningens innehåll. Utvecklingsarbetet sker kontinuerligt 
med hänsyn till samhällets och yrkeslivets krav, utvecklingen inom forskning och ämnes-
utvecklingen. Utbildnings- och forskningsnämnden delade ut medel till våra ämnesråd 
för att ytterligare stärka kopplingen mellan utbildning och forskning. Här är några exem-
pel på hur medlen har använts:  

* Finansiering av två forskningsdagar om digitalisering i bild och slöjdämnet (Uppdrag 
digitalisering – Mission possible!).  

* Fokusgrupp för studenter i konst, Immediate Archæologies, tätt kopplad till en forsk-
ares arbete, avslutades med en utställning i Brasilien i samarbete med the Museum 
of Archaeology and Ethnology of Bahia och the Federal University of Bahia.  
 
#Studentinflytande 

2016 gavs nuvarande studentkår fortsatt ställning som studentkår vid Konstfack. Ett nytt 
treårigt avtal, som gäller fram till 30 juni 2019, tecknades. Syftet är att ge förutsättningar 
för studentinflytande och därmed stärka studenternas möjligheter att bevaka och med-
verka i utvecklingen av utbildningen och påverka förutsättningarna för studier vid 
Konstfack, även när det gäller arbetsmiljö. Avtalet säkerställer att studenterna erbjuds 
plats i alla rådgivande och beslutande organ – också i det nybildade Forsknings- och 
forskarutbildningsutskottet, där doktoranderna har en representant. För att öka studen-
ternas engagemang och säkerställa att de har representanter i olika organ förs en aktiv 
och återkommande dialog med studentkåren. Det kan dock emellanåt vara svårt att rekr-
ytera studentrepresentanter till alla beredande organ. Därför bedrivs även en kontinuerlig 
och direkt dialog med studenterna på de olika utbildningarna.  
 
Studenternas kursvärderingar är en viktig del av kursutvecklingsarbetet och säkerställer 
att studenternas synpunkter synliggörs, förutsatt att svarsfrekvensen är tillräcklig. För att 
förbättra svarsfrekvensen och mer systematiskt ta tillvara studenternas synpunkter fast-
ställdes 2016 nya riktlinjer för kursvärderingsprocessen, som började implementeras 
2017. Detta innebär att varje institution tillämpar den övergripande processen utifrån typ 
av kurs och förutsättningar. Svarsfrekvensen på de digitala enkäterna är ofta låg, speciellt 
för kurser med få studenter. För utbildningarna inom DIV har dock schemaläggningen av 
utvärderingstillfällen lett till en något högre svarsfrekvens. 

#VerksamhetSutveckling    

En reviderad plan för verksamhetsstöd fastställdes i början av året. Fokus har  
legat på följande gemensamma utvecklingsområden: 

* Kvalitetssäkring av utbildning, forskning och administration  

* Planering, kompetens och effektiva processer vid systemintegration, inklusive 
informationssäkerhet och riskhantering  

* Kompetensförsörjning och arbetsgivarpolitik (se avsnitt om kompetensförsörjning) 

* Kvalitativt nyttjande av verkstadsresurser och lokaler  

Som ett resultat av detta märks bland annat: 

* All ekonomiadministration har samlats inom förvaltningen för att minska sårbarheten 
i arbetet och skapa mer enhetliga arbetssätt. 

* Den nationella övergången till det studieadministrativa systemet LADOK3 genom-
fördes med lyckat resultat, vilket är av vikt för andra system och processer. LADOK3 
ska bland annat leda till ökad digital självservice och snabbare rättssäkra flöden. 

* Under 2017 började det nationella administrations- och informationssystemet för 
samordnare av särskilt pedagogiskt stöd (Nais) att användas. Systemet underlättar 
administration och uppföljning av stöd till studenter med funktionsnedsättning och 
ett enkelt sätt för studenterna att ansöka om särskilt stöd.  

* Budget och ansvar för alla personaldatorer överfördes till IT-enheten i syfte att uppnå 
kostnadseffektivitet med bibehållen hög kvalitet. Samtidigt implementerades en ny 
telefonilösning med mobila enheter för hela Konstfack. 

* Inköp av systemet Canvas som stöd för undervisning i en digital lärandemiljö.  

* Informationssäkerheten stärktes genom fortsatt utveckling av systemförvaltnings-
dokumentation, informationsklassning och förberedelse inför dataskyddsdirektivets 
införande våren 2018.  

* En kartläggning av verkstadsresurser har genomförts som grund för ett ökat kvalita-
tivt nyttjande av dessa resurser. 

Sammantaget kan konstateras att årets utveckling av stödverksamheten sammanfaller 
med den digitala utvecklingen i all offentlig verksamhet, vilken medför utmaningar inom 
säkerhet och personuppgiftshantering. I övrigt har arbete framförallt rört intern utveckling 
av rutiner, gemensamma arbetssätt och tydlighet i arbetsfördelning och ansvar. 

Under året har Konstfacks övergripande mål för lika villkor tydliggjorts och en plan för
jämställdhetsintegrering har tagits fram för 2017–2019, se Kompetensförsörjning.  
 
Hållbar utveckling I samband med den tematiska utvärdering som UKÄ genomförde i början av året gjordes 
en genomgång över hur hållbar utveckling behandlas i verksamheten. Bedömargruppen 
ansåg att Konstfack visade stor medvetenhet kring hållbar utveckling och grep sig an 
frågan brett. Vi bedöms ha en välutvecklad process för arbetet med hållbar utveckling. 
Självvärderingen visade att perspektivet hållbar utveckling återfinns i alla utbildningar, 
inte minst i verkstäder, där en stor del av undervisningen sker. Ett exempel från utbild-
ningen i Konst är fokusgruppen Den ofokuserade fokusgruppen som samlar studenter 
från kandidat- och masterprogrammet med intresse för att knyta samtida ekokritiska och 
ekofilosofiska frågeställningar till en konstnärlig praktik. Ett annat exempel är kursen 
Design – Material, hållbarhet och utställningsrummet för ämneslärarstudenter, där sam-
verkan med Livstycket i Tensta kring textilt material och hållbarhet resulterade i en utställ-
ning i Vita Havet. Under våren deltog två lärare och två studenter från IBIS i en extern 
kurs om hållbar utveckling för bildlärare, med fokus på utbildningens förändringskraft.  
 
Flera examensarbeten på Konstfacks vårutställning hade inriktning mot hållbar utveck-
ling och lyfte frågeställningar kring exempelvis masskonsumtion. Som exempel kan näm-
nas Urban Nature Center, om utvecklingen av lärmiljöer och hur de kan samspela med 
naturen i staden, Att blunda för verkligheten – skapandet av värdefulla kläder i en värdelös 
bransch och Fashruption Machine, en diskussion om hur mode används och produceras. 
  
#Arbetsmiljö                

Med en god fysisk och psykisk arbetsmiljö som mål har Konstfack fortsatt implemente-
ringen av Arbetsmiljöverkets föreskrifter och allmänna råd om organisatorisk och social 
arbetsmiljö (AFS 2015:4) genom att  

* Revidera policy och riktlinjer för rehabilitering och arbetsanpassning vid Konstfack 
samt förtydliga ansvar för chef och medarbetare vid anställds sjukfrånvaro.   

* Säkerställa att frågor kopplade till olika former av trakasserier samt organisatorisk 
och social arbetsmiljö finns med i kommande medarbetarundersökning. 

* Inleda diskussioner om prefektstöd med mål att förbättra arbetsmiljön för prefekter. 

* Kontinuerligt arbeta med att förtydliga roller, ansvar och mandat utifrån myndig-
hetens befintliga riktlinjer och beslut. 

* Besluta om nytt arbetstidsavtal för T/A-personal med utökade flextidsramar med 
målet att underlätta för medarbetare i olika livsfaser. 

Under 2017 har arbete skett utifrån exempelvis de handlingsplaner som samtliga per-
sonalgrupperingar på Institutionen för bild- och slöjdpedagogik tog fram 2016.  I syfte att 
främja en god arbetsmiljö och förebygga risk för ohälsa på grund av organisatoriska och 
sociala förhållanden i arbetsmiljön har sex områden prioriterats. Bland annat har åter-
kommande mötesformer, såsom årskurslag, skapats. De ska bidra till transparens vid 
kursplanering, underlätta diskussioner om tjänstefördelning, organisering och förtyd-
ligande av det didaktiska arbetet och på så sätt minska stress och hög arbetsbelastning.    

Brandsäkerhetsarbetet har resulterat i en fungerande brandskyddsorganisation och ett 
systematiskt arbete med brandsskyddsfrågor. Att lösa textilverkstadens arbetsmiljö-
problem, bland annat brister i ventilationen, var fortsatt prioriterat. Under 2017 slutfördes 
dessa förbättringsarbeten och uppföljningen visade att studenter och personal nu var 
nöjda. Verkstadslokaler för industridesign har haft ett långvarigt arbetsmiljöproblem som 
åtgärdades genom ombyggnation av spånsugsventilationen. Att återluft från spånsugs-
anläggningen nu leds ut via taket har förbättrat luftkvaliteten.   
 
Årlig introduktion i arbetsmiljö och säkerhet för personal och studenter genomfördes vid 
höstterminens start samt för personal under vårterminen.  

Arbetsmiljöverkets självskattningstest ingår som diskussionsunderlag i det systematiska 
arbetsmiljöarbetet.  Maximala poäng är 5,0 och under treårsperioden 2015 –  2017 pekar 
resultatet på en försämring: 3,6 poäng (2015), 3,4 (2016) och 3,3 poäng (2017). Detta 
förklaras av att sjukskrivningar och nyrekryteringar av chefer orsakat fördröjning och om-
start i vissa frågor.  