#Rektor har ordet 

Science and education for sustainable life beskriver 
ambitionerna inom det moderna SLU. Vi utvecklar 
kunskapen och utbildar om de biologiska naturresur-
serna och människans förvaltning och hållbara nytt-
jande av dessa. Vi forskar och undervisar också om 
djurs välfärd och om relationen mellan människa och 
sällskapsdjur. Vid tiden för SLU:s tillkomst, för 40 år 
sedan, hade en bredare diskussion om miljöaspekter 
precis börjat komplettera ett tidigare relativt ensidigt 
produktionsperspektiv. Idag inser vi att en långsiktigt 
hållbar utveckling kräver att produktions-, etiska och 
miljöaspekter beaktas samtidigt och sammanvägs. 
Science and education for sustainable life, våra ambi-
tioner och våra löften till studenter, andra avnämare 
och samarbetspartners, sammanfattar detta väl. 

Vi uppfyller löftena genom att forska, utbilda och 
bedriva fortlöpande miljöanalys, samt genom att 
samverka med det omgivande samhället och med 
universitet och andra organisationer både nationellt 
och internationellt. Vår verksamhet ska vara av hög 
vetenskaplig kvalitet och den ska bidra till att de 
gröna näringarna blir långsiktigt livskraftiga och att 
jordens naturresurser används hållbart. Inom livs- och 
miljövetenskaperna har vi visionen att vara av världs-
klass. Som lantbruksuniversitet, inom områdena växt- 
och djurvetenskaper och ekologi och miljö, rankas vi 
bland världens 8–15 bästa universitet och vi har värl-
dens starkaste skogsfakultet. Det gör oss attraktiva för 
presumtiva medarbetare, studenter och samarbetspart-
ners på en världsmarknad. 

Söktrycket är mycket högt till några av våra utbild-
ningar, särskilt till de som rör djursjukvård. Det över 
tiden minskande intresset för några av de andra yrkes-
programmen är sannolikt delvis en effekt av den långt 
gångna urbaniseringen, som gör att färre kommer i 
kontakt med produktionen inom de gröna näringarna. 
Dessa utbildningar kan dock spås en positiv framtid 
med tanke på nya kunskapsbehov inom områden som 
biobaserad cirkulär ekonomi, nya livsmedel och nya 
biobaserade material. Där ligger vi med våra verk-
samheter mitt i prick. Djup och bred kunskap om 
sådant som de flesta numera vet relativt lite om, men 
som alla är absolut beroende av, kommer att bli allt-
mer efterfrågad. Redan idag är arbetsmarknadens 
behov av de vi utbildar mycket stort och det gäller 
även utbildningarna med lägre söktryck. Hela 80 
procent av våra studenter är etablerade på arbetsmark-
naden inom 0,5–1,5 år efter examen. 

Antalet nyantagna till forskarutbildningen var 2016 
tydligt större än 2015 (95 jämfört med 74), samtidigt 
som vi också examinerade fler doktorer jämfört med 
2015. Den genomsnittliga nettostudietiden för en 
doktorsexamen var 8,5 terminer, vilket är bra. Både 
bland nyantagna och tidigare antagna finns något fler 
kvinnor än män. Tyvärr ökade inte andelen kvinnor 
bland professorerna (29 procent vid SLU jämfört med 
26 procent i genomsnitt vid svenska lärosäten). Det är 
långt till målet 50 procent! Vi satsar nu på ökad jäm-
ställdhetsintegrering, ett uppdrag vi och andra lärosä-
ten har fått från regeringen. 

2016 var året då vårt ekonomiska utrymme förutspåd-
des vara som minst till följd av de nyligen gjorda stora 
investeringarna i byggnader, framför allt på campus 
Ultuna. Vi har i linje med den prognosen haft en 
minskning av antalet helårsarbetare, inte minst bland 
forskare och lärare. Men nu verkar minskningen 
bromsas upp. Årets positiva ekonomiska resultat 
pekar dessutom på att möjligheterna att nyanställa inte 
nyttjas fullt ut. Den stora satsningen på nya biträdande 
universitetslektorer har således ännu inte fått fullt 
genomslag; många rekryteringar pågår. Med god 
ekonomi, moderna lokaler, laboratorier, djuranlägg-
ningar m.m., står vi väl rustade för framtiden. Det 
senaste tillskottet är Biotronen i Alnarp, en mycket 
modern anläggning för studier av växter, som invig-
des hösten 2016. Bland större investeringar framöver 
återfinns ett större undersöknings- och forsknings-
fartyg (med trygg finansiering). Det design- och kon-
struktionsmässiga underlaget blev klart under 2016 
och bygget kommer att pågå 2017–2018. Fartyget tas i 
drift 2019 och blir ett viktigt tillskott till vår fortlöpan-
de miljöanalys. 

De senaste årens minskningar av antalet forskare och 
även av det totala antalet aktiva doktorander har inte 
gett den förväntade minskningen av antalet producera-
de vetenskapliga artiklar. Tvärtom så har produktivite-
ten ökat; 2016 publicerades 11 procent fler sådana 
artiklar jämfört med 2015. Inom områdena växtveten-
skap och marin- och sötvattenbiologi återfinns hela 20 
procent av våra artiklar bland de 10 procent mest 
citerade av den globala publiceringen. Inte heller har 
den externa finansieringen påverkats så mycket som 
kunde ha förväntats. Bland stora framgångar 2016 kan 
nämnas att Knut och Alice Wallenbergs stiftelse har 
beviljat 48 miljoner kronor till ett kompetenscentrum 
vid Umeå Plant Science Center, ett snart tjugoårigt 
samarbete mellan SLU och Umeå universitet. Samma 
center fick också ett större femårigt stöd från 
Vinnova. 

I 20 år har SLU haft en verksamhetsgren som är unik 
bland Sveriges universitet: den fortlöpande miljöana-
lysen, som förser samhället med beslutsunderlag som 
bidrar till hållbar utveckling. Tio miljöanalysprogram 
uppbyggda kring Sveriges miljömål har kopplat ihop 
oss och samhället, för att lösa aktuella problem. I en 
färsk extern utvärdering skriver bedömarna samstäm-
migt att alla program har varit mycket framgångsrika 
och hjälpt samhället att få fler och bättre beslutsunder-
lag. Tyvärr gör ändringar i det s.k. landsbygdsprog-
rammet att SLU får mindre resurser till miljöanalys 
under 2017.   

Högskolesektorn förväntas öka sitt bidrag till sam-
hällsutvecklingen inom en rad områden. I 2016 års 
forsknings- och innovationsproposition lyfts betydel-
sen av och förväntningarna på samverkan med övriga 
samhället. Regeringens fem samverkansprogram, som 
har inrättats för att lösa stora samhällsutmaningar, 
förstärker den bilden. SLU har mycket att bidra med 
och har en lång tradition av samverkan med de gröna 
näringarna. Nu utvecklar vi denna tradition genom att 
också samverka i nya former och med nya aktörer. 
Flera av våra samverkansinitiativ mottogs positivt i 
Vinnovas utvärdering och under 2016 påbörjade vi 
arbetet med att förtydliga SLU:s samverkansarbete. Vi 
vänder oss också till dem som är intresserade av att 
starta företag eller utveckla innovationer, där SLU 
Holding spelar en central roll. Etableringen av Green 
Innovation Park i Ultuna är ett initiativ som vi hoppas 
ska stärka både samverkan och företagsutveckling 
inom den gröna sektorn, och vi avser att bygga upp 
sådan verksamhet på fler platser, närmast i Alnarp. 

Vi har beslutat att satsa 23 miljoner kronor per år på 
fyra framtidsplattformar: Framtidens mat, Framtidens 
skogar, Framtidens städer och Framtidens djur och 
hälsa. Dessa ska vara plattformar för en vidsynt dis-
kussion om framtida utvecklingsvägar och en mötes-
plats för forskning, undervisning, fortlöpande miljö-
analys och samverkan med det omgivande samhället. 
Tvärvetenskap, pluralism, saklighet och kommunika-
tion ska vara viktiga ledord.  

SLU:s strategi för global utveckling implementeras 
genom programmet SLU Global, som 2016 har haft en 
förstärkt budget efter en positiv extern utvärdering. 
Vårt internationella arbete är viktigt, inte minst våra 
möjligheter att bidra till en positiv utveckling i låg-
inkomstländer. I en rapport till regeringen bedömer vi 
att SLU:s forskning, utbildning och fortlöpande miljö-
analys har stor påverkan på 10 av de 17 målen i FN:s 
Agenda 2030 för hållbar utveckling. Under 2016 star-
tade arbetet inom det av oss ledda AgriFoSe (Agricul-
ture for Food Security 2030, med 60 miljoner kronor i 
anslag från Sida) upp på allvar, vi var aktiva i Re-
search Training Partnership i fem afrikanska länder 
plus Bolivia, samt deltog i planeringen av programmet 
Livestock Agrifood Systems koordinerat av det inter-
nationella forskningsinstitutet ILRI. 

Vid sitt junimöte 2016 beslutade styrelsen om SLU:s 
strategi inför 2017–2020. I den lyfts medarbetare och 
studenter fram som våra viktigaste resurser. Jag vill 
passa på att tacka alla engagerade medarbetare och 
studenter för bidrag till universitetets utveckling och 
framgång! 


#Verksamhetsidé, vision och mål 

#SLU:s verksamhetsidé, vision och värdegrund

All verksamhet vid SLU utgår från verksamhets-
idén, visionen och värdegrunden. 

SLU:s verksamhetsidé innebär att SLU utvecklar 
kunskapen om de biologiska naturresurserna och 
människans förvaltning och hållbara nyttjande av 
dessa. Detta sker genom utbildning, forskning och 
miljöanalys i samverkan med det omgivande 
samhället. 

SLU:s vision är att SLU är ett universitet i 
världsklass inom livs- och miljövetenskaper. 

SLU:s värdegrund uttrycker organisationens 
gemensamma grundläggande värderingar. Dessa är 
Vetenskaplighet, Kreativitet, Öppenhet och 
Ansvarstagande.  

Dessutom finns de sex grundläggande principer 
som ingår i den gemensamma värdegrunden för 
statsanställda: Demokrati; Legalitet; Objektivitet, 
saklighet och likabehandling; Fri åsiktsbildning; 
Respekt samt Effektivitet och service. 

#SLU:s strategi 2017–2020

Under 2016 har SLU:s styrelse fattat beslut om en 
strategi för åren 2017–2020. Strategin klargör 
SLU:s långsiktiga inriktning och beskriver mål och 
prioriteringar under perioden. Inom ramen för 
strategiarbetet har särskilda inriktningsdokument 
utformats för utbildning på grund- och avancerad 
nivå, samverkan samt fortlöpande miljöanalys.  

Utifrån den övergripande strategin och inriktnings-
dokumenten har fakulteterna formulerat egna 
strategier. Fakultetsstrategierna utgör utgångspunkt 
för institutionernas fleråriga planer. 

SLU:s strategi utgår från verksamhetsidén, visionen 
och värdegrunden, där kunskapen om de biologiska 
naturresurserna och människans förvaltning och 
hållbara nyttjande av dessa är central.  

Strategins kärna utgörs av fem fokusområden som 
gäller över fakultets-, institutions- och ämnes-
gränser. Dessa anger vad SLU kommer att lägga 
kraft på under 2017–2020. De fem fokusområdena 
är: Medarbetare, Studenter och utbildning, Forsk-
ningsinfrastruktur, Samverkan med omgivande 
samhälle samt Vårt gemensamma SLU.  

Under perioden ska SLU satsa på fyra universitets-
gemensamma forskningsområden: Biobaserade 
material, Hållbar och säker livsmedelsförsörjning, 
Ekonomi samt Betydelsen av naturupplevelser och 
sällskapsdjur för människans hälsa och välbefin-
nande.  

#Riksdagens generella mål 

Återrapportering: SLU ska redogöra för hur SLU:s verksamhet har bidragit till att uppfylla det av riksdagen 
fastlagda målet för utgiftsområde 23 Areella näringar, landsbygd och livsmedel: att insatserna ska bidra till 
goda förutsättningar för arbete, tillväxt och välfärd i alla delar av landet. De gröna näringarna ska vara livs-
kraftiga och bidra till klimatomställningen och att naturresurserna används hållbart. 

#Goda förutsättningar för arbete, tillväxt och välfärd i alla delar av landet 

SLU skapar och integrerar kunskap om produktion, 
miljö samt djurs och människors hälsa och livs-
kvalitet, och kombinerar hög vetenskaplig kvalitet 
med kompetens inom tillämpningsnära frågor. SLU 
har en stark nyttotradition, som betonar dialogen 
med samhälle och näring. Genom sin närvaro på 
mer än trettio orter runt om i Sverige har SLU goda 
förutsättningar att bidra till utvecklingen av det 
gröna näringslivet lokalt i alla delar av landet. 

SLU:s utbildningar inom landskap och trädgård, 
naturresurser och jordbruk, skog samt veterinär-
medicin och husdjursvetenskap syftar till att utbilda 
studenter för att arbeta med viktiga samhällsfrågor, 
på såväl en nationell som en internationell arbets-
marknad. Flera utbildningar, inte minst de för 
Sverige unika yrkesprogrammen (bl.a. agronom, 
jägmästare, veterinär, djursjukskötare och land-
skapsarkitekt), är av stor vikt för kompetensförsörj-
ningen inom de areella näringarna i hela Sverige. 

#De gröna näringarna ska vara livskraftiga 

SLU:s sektorsroll, som från början enbart avsåg de 
areella näringarna, har breddats och utvecklats, och 
omfattar idag även områden som landsbygdsut-
veckling, urbana miljöer, vattenresurser, viltförvalt-
ning, sport- och sällskapsdjur, bioteknik, bioenergi 
och miljövård. Genom satsningen på företagspar-
ken Green Innovation Park skapas attraktiva lokaler 
på campus för kunskapsintensiva företag i kombi-
nation med utvecklade samverkansmöjligheter med 
forskare och studenter vid SLU.  

Inom ramen för de s.k. framtidsplattformarna (se 
avsnitt 4.4) utvecklas ett arbetssätt för att hantera 
breda, komplexa frågeställningar inom olika tema-
tiska områden. Modellen bygger på en dialog med 
intressenterna, där deras behov av kunskap identi-
fieras och SLU bidrar med vetenskapligt baserade 
underlag i form av synteser och analyser.  

Sektorsrollen har en global dimension genom att de 
områden som SLU verkar inom är kopplade till 
globala samhällsutmaningar. SLU stödjer utveck-
lingen i låginkomstländer genom forsknings- och 
utbildningssamarbete. Det internationella engage-
manget koordineras av ett sekretariat – SLU Global 
(se avsnitt 6.2).  

#Bidra till klimatomställningen och att naturresurserna används hållbart 

SLU har en tydlig ambition att medverka till en 
miljömässigt, socialt och ekonomiskt hållbar 
utveckling nationellt och internationellt. Detta sker 
framför allt genom universitetets utbildning, forsk-
ning och fortlöpande miljöanalys. En stor del av 
SLU:s verksamhet bidrar till Sveriges genomföran-
de av Agenda 2030 för hållbar utveckling. (Se 
avrapportering av regeringsuppdrag SLU:s under-
lag för Sveriges genomförande av Agenda 2030 för 
hållbar utveckling, SLU ID ua2016.2.6-1646, för 
en utförlig redovisning.) 

SLU arbetar kontinuerligt med att utveckla förut-
sättningarna för nydanande och excellent forskning, 
med fokus inom områden av strategisk betydelse 
för verksamhetsidén. Forskningen integrerar pro-
duktion, miljö, hälsa och livskvalitet. Kunskap 
behövs på både kort och på lång sikt, vilket leder 
till att SLU satsar på hela spännvidden från specia-
liserad, ämnesinriktad forskning till systeminriktad 
och tillämpningsnära forskning. Exempelvis kan 
nämnas forskning inom biobaserad ekonomi och 
”en värld – en hälsa” (One health, se avsnitt 8.9). 

För en bättre förståelse av samspelet mellan män-
niska och naturresurser i vid mening strävar SLU 
efter att främja mång- och tvärvetenskap. Mång- 
och tvärvetenskapliga angreppssätt används till stor 
del i de ovan nämnda framtidsplattformarna, och 
SLU arbetar också med att utveckla utbildnings-
utbudet mot ökad mång- och tvärvetenskap (se 
avsnitt 2.1.). 

SLU har ett, för svenska lärosäten, unikt uppdrag 
att bedriva fortlöpande miljöanalys (se kapitel 5). 
Miljöanalysen belyser samhällets resursanvändning 
och miljökonsekvenserna av denna. SLU strävar 
efter en stark koppling mellan miljöanalys, utbild-
ning och forskning. De data som samlas in inom 
ramen för SLU:s miljöanalys ska i hög grad vara 
öppna och lätt tillgängliga. Detta är en fråga som 
SLU arbetar aktivt med genom kvalitetsarbete, 
metadatakatalog och e-arkiv. 

SLU arbetar också aktivt med att minska sin direkta 
miljöpåverkan. Det systematiska förbättringsarbetet 
utvecklas och dokumenteras genom universitetets 
miljöledningssystem (se avsnitt 8.3).