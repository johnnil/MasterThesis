#Generaltulldirektören har ordet

Nu ser vi tillbaka på Tullverkets 380:e år och 
det har varit ett fullspäckat år. Vi har  passerat det 
viktiga datumet den 1 maj 2016 som var dagen 
när den nya unionstullkodexen började  tillämpas. 
Unionstullkodexen är den nya tullagstiftning 
som ska förenkla, standardisera och automatisera 
tullhanteringen i EU. Detta ska ske gradvis till 
utgången av år 2020 när tullhanteringen ska vara 
helt elektronisk, i hela varuflödet och för alla aktörer 
inom hela unionen. Förändringarna ställer stora 
krav på Tullverket och vårt utvecklingsarbete under 
många år. Det ställer i sin tur stora krav på den dag­
liga operativa verksamheten som bidrar med mycket 
resurser i utvecklingsarbetet. Under året har stora 
arbetsinsatser gjorts inom många delar av Tullverket 
vilket gör att jag känner mig trygg i att vi kommer 
att klara av den här förändringen. 

Under 2016 fortsatte Tullverket att etablera det 
processorienterade arbetssätt som vi vet är nöd­
vändigt för att verksamheten ska bli mer effektiv, 
enhetlig och rättssäker. Det processorienterade 
arbetssättet är en förutsättning för att vi ska kunna 
möta de utmaningar vi står inför med till exempel 
stora pensionsavgångar och en budget som inte till­
låter några  större rekryteringar. 

Tullverket har under 2016 fortsatt att göra många 
och stora beslag som har givit en hög samhällsnytta. 
Vi har tagit till oss nya arbetsmetoder och vi börjar 
se att det ger resultat. Under året har vi utvecklat 
vårt arbete med analys och selektering för att få 
en högre träffsäkerhet i våra kontroller. Det har vi 
gjort genom att förbättra våra arbetssätt och 
underlag för kontroller bland annat med 
hjälp av förbättrade systemstöd för 
selektering. 

Genom att samverka med 
andra myndigheter, såväl 
nationellt som internationellt,  
förbättrar vi möjligheterna att 
nå det resultat som förväntas. 
Tullverket har under 2016 
deltagit i ett flertal interna­
tionella kontrolloperationer 
med inriktningar på narkotika, 
kontanta medel, vapen, miljöfarligt 
avfall och tullbrottslighet. Vi har sam­
verkat nationellt med andra myndigheter till 
exempel för att förhindra ekonomisk brottslighet, 
olovlig införsel av alkohol och export av avfall. 

Vi arbetar intensivt för att effektivisera verksam­
heten och att använda våra tillgängliga resurser på 
bästa sätt. De stora utgifterna som följer i spåren 
av ett omfattande utvecklingsarbete har gjort att 
Tull verket har ett ansträngt ekonomiskt läge. Vi har 
därför under året gjort flera besparingar, till exempel 
har vi rest mindre och minskat våra utskrifter på 
papper. Vi har startat en omställning till ett aktivi­
tetsbaserat arbetssätt som kräver mindre kontorsytor 
och därmed leder till minskade lokalkostnader. Hu­
vudkontoret i Stockholm var först med att genom­
föra förändringen och flyttade i början av året in i 
nya lokaler. Under året har kontrakt skrivits för nya 
lokaler i Malmö och fler orter följer.

Medborgare och företag som har ett högt för­
troende för Tullverket är mer benägna att följa in­ 
och utförselreglerna. Därför har vi under året fort­
satt arbeta för att bibehålla och stärka förtroendet, 
bland annat genom att  ha ett gott bemötande i alla 
våra kontakter med medborgare och näringsliv och 
hålla hög kvalitet i alla våra kontrollinsatser. Tull­
verket arbetar intensivt med att både öka frekvensen 
och kvaliteten i kontakterna med medborgare och 
företag i en strävan att hitta väl fungerande  former 
för information och kommunikation i digitala 
kanaler. 

Det goda resultat som Tullverket 
presterat under 2016 visar den 
viktiga roll som Tullverket har 
för att bidra till ett säkert och 
tryggt samhälle. Det är jag 
naturligtvis stolt över i dessa 
tider, då trygghetsfrågan 
klättrar allt högre på medbor­
garnas agenda över viktiga 
utmaningar för samhället. 

Samtidigt står Tullverket mitt 
i ett omfattande utvecklingsarbete 
med stora kostnader för utveckling 
och förvaltning, den stora omställningen 
till en EU­gemensam tullagstiftning och inte minst 
de största pensionsavgångarna någonsin med allt 
vad det innebär i form av kompetensväxling och 
utbildningsbehov. Vi kommer inte att kunna upprätt­
hålla den här resultatnivån utan en utökad budget. 
En satsad krona på Tullverket ger så mycket mer 
tillbaka i form av resultat som är viktiga för stora 
delar av samhället. 

Tekniska lösningar, aktivitetsbaserade kontor och 
processorienterade arbetssätt är några av de förut­
sättningar som skiljer vår vardag från den vardag 
tulltjänstemännen hade för 380 år sedan. När för­
ändringens vindar blåser hårt kan det kännas tryggt 
att hålla sig fast i det faktum att mycket av vårt upp­
drag är detsamma nu som 1636. Jag är mycket stolt 
över mina medarbetares prestationer under 2016. 
Vi har trots stora utmaningar gjort ett väldigt bra 
resultat. Vi visar att vi är bäst på tull och vi möter 
framtidens utmaningar med erfarenhet, kunskap och 
en vilja att följa med i tiden.


#Om Tullverket

#Uppdrag 

Tullverkets uppdrag beskrivs i Tullverkets 
instruktion, myndighetsförordningen samt i 
regleringsbrev och budgetproposition. 

Instruktionen för Tullverket anger att Tullverket 
ska:

* fastställa och ta ut tullar, mervärdesskatt och 
 andra skatter samt avgifter så att en riktig 
 uppbörd kan säkerställas, och 

* övervaka och kontrollera trafiken till och från 
utlandet så att bestämmelser om in­ och utförsel 
av varor följs.

Tullverket ska verka för att kostnaderna för tull­
procedurerna minimeras såväl för näringsliv och 
allmänhet som inom Tullverket. Tullverket ska 
dessutom tillhandahålla en god service så att den 
legitima handeln med tredjeland underlättas i största 
möjliga utsträckning och så att det legitima varu­
flödet inom EU inte hindras. Detta innebär att Tull­
verket är en av Sveriges uppbördsmyndigheter och 
har till uppgift att ta in tull, skatter och avgifter och 
arbeta för att minska skattefelet och uppbördsfelet.

Enligt instruktionen ska Tullverket också bedriva 
viss utrednings­ och åklagarverksamhet i fråga om 
brott mot bestämmelser om in­ och utförsel av varor, 
samt utföra rattfyllerikontroller.

#Regleringsbrevet

I det årliga regleringsbrevet specificeras mål för 
Tullverket. Dessa mål förtydligar hur Tullverket ska 
använda de tilldelade resurserna utifrån huvudupp­
gifterna i uppdraget som finns i instruktionen för 
Tullverket. Bilden illustrerar förhållandet mellan de 
två huvuduppgifterna i uppdraget och reglerings­
brevets mål.


#Organisation
Tullverkets verksamhet är organiserad i 
avdelningar. Myndighetens kärnverksamhet 
bedrivs i sex  kärnprocesser inom avdelningarna 
Brottsbekämpning och Effektiv handel. Tullverket 
verkar i hela landet, men har framför allt personal 
på de tre huvudorterna Stockholm, Göteborg och 
Malmö.

Kompetenscentren inom avdelningen Brotts­
bekämpning har ett geografiskt ansvar medan 
kompetenscentren inom avdelningen Effektiv 
handel arbetar utifrån ett nationellt ansvar för 
sina sakområden. Det avdelningsgemensamma 
kompetens centret ”Analys och underrättelse” 
arbetar med frågor för de bägge avdelningarna. 

Stödverksamhet bedrivs, förutom i stöd­
avdelningarna, även i inom kärnverksamhetens 
avdelningar, främst på stabsnivå. 

#Vision och verksamhetsidé 

Inom Tullverket ska arbetet inom all  verksamhet 
bidra till att uppfylla uppdraget i enlighet med 
instruktionen och regleringsbrevet. Tullverket har omsatt sitt uppdrag i 
en vision:

ETT TULLVERK med effektiva och moderna 
 arbetsmetoder förenklar det legala och  
förhindrar det illegala.

#Visionen konkretiseras i en verksamhetsidé:

Tullverket har ett uppdrag från Sveriges riksdag 
och regering. Vårt uppdrag är att kontrollera 
­varuflödet,­säkerställa­konkurrensneutral­­handel­
och bidra till ett säkert samhälle. Uppdraget 
genomförs­av­kompetenta­och­motiverade­med­
arbetare­i­en­effektiv,­demokratisk­och­rättssäker­
verksamhet i ständig utveckling. Verksamheten 
leder­till­korrekt­uppbörd,­effektiv­kontroll­och­ 
hög­service­till­våra­kunder.

#Värdegrund

En gemensam värdegrund lägger grunden för hur vi arbetar och  
behandlar varandra samt förhåller oss till omvärlden. Dessutom  
skapar värdegrunden förutsättningar för att realisera Tullverkets  
mål och inriktning. Värdegrunden består av de tre  ledorden  
helhetssyn, ansvarstagande och  nytänkande. 

#Utvecklingsarbete

Den nya tullagstiftningen som trädde i kraft 1 maj 2016 syftar till  
att förenkla, standardisera och automatisera tullhanteringen i EU.  
Den förändrade tullhanteringen genomförs gradvis för att vid  
utgången av år 2020 vara helt elektronisk, i hela varuflödet och  
för alla aktörer. Det är förändringar och krav som har ställt, och  
fortsätter ställa, stora krav på Tullverkets utvecklingsarbete.

Tullverket hanterar allt förändringsarbete kopplat till den nya 
unionstullkodexen inom utvecklingsprogrammet  Elektron isk 
tull. Arbetet med den nya  unionstullkodexen har fortsatt och 
intensifierats under 2016 och följer kommissionens över­
gripande plan. 

För att öka analys­, lednings­ och styrningsförmågan,  
effektivisera ärendehanteringen, samt öka graden av digitalisering 
och självbetjäning, genomförs drygt 20 projekt inom ramen för 
Förändringsprogrammet. 