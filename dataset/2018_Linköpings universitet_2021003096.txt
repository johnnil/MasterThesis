#REKTORS FÖRORD

Vi lever i en tid av stora förändringar. Då är det särskilt viktigt med kunskap, kvalitet, en stark värdegrund och ett kritiskt förhållningssätt. 
Linköpings universitet gör varje år grundliga analyser 
för att vi på bästa sätt ska kunna möta kommande 
utmaningar med målet att även fortsättningsvis, 
genom excellens inom våra kärnuppdrag, bidra till 
en samhällsutveckling som är baserad på god och 
kvalitetssäkrad kunskap.

Under 2018 utvecklade vi vår strategiprocess, 
vilket bland annat innebar en helt ny möjlighet till 
dialog med alla medarbetare. På så sätt fick vi un-
derlag till de 4 prioriterade vägval som ska styra vår 
verksamhet framöver. De 4 vägvalen anger att vi ska:

* utveckla LiU:s arbete med livslångt lärande
* stärka LiU:s kompetens och kapacitet för hantering av digitala verktyg, system och processer
* öka nyttiggörandet av våra kunskapstillgångar
* utveckla värdegrundsarbetet.

Många talar i dag om den fjärde industriella revo-
lutionen. Men det som händer, med digitalisering, 
automatisering och artificiell intelligens, berör inte 
bara industrin utan hela samhället och skapar nya 
förutsättningar inom många områden. Nya utbild-
ningar och kurser för redan yrkesverksamma, till 
exempel i vårt kärnområde artificiell intelligens, är ett 
sätt att erbjuda ett livslångt lärande, men är också ett 
exempel på ett ökat nyttiggörande av våra kunskaper.

Som universitet verkar LiU i en förtroendebran-
sch och de senaste åren har vetenskapliga fakta allt 
mer kommit att ifrågasättas och utsättas för kon-
kurrens av olika känslobaserade uppfattningar som 
med dagens teknik sprids snabbare och bredare än 
någonsin. LiU måste därför bli bättre på att utveckla 
och tydligt redovisa våra metoder och resultat. Vi 
ska fortsätta arbeta evidensbaserat och bemöta dem 
som lanserar ”fake news” med fakta. God forsknings-
sed med stor tillgänglighet är en nyckelfråga för 
framtiden.

En annan nyckelfråga är vår omställning för att nå 
FN:s miljömål för år 2030. Under 2018 beslutade vi 
om de nya miljömålen för LiU de närmaste åren. Det 
handlar om att öka kunskapen om hållbar utveckling 
och hur det ska integreras i verksamheten. Ett kon-
kret exempel är att vi bland annat ska minska antalet 
flygresor med 15 procent från år 2017 till 2021 och 
minska energianvändningen med 5 procent under 
samma tidsperiod.

LiU har under 2018 arbetat målmedvetet och 
intensivt för att leverera högsta kvalitet inom både ut-
bildning och forskning, vilket redovisas i denna skrift 
i text, bild och siffror. Det har varit många inblan-
dade i detta arbete och jag vill passa på att framföra 
mitt varma tack till alla för ett fantastiskt år. Vi 
visade under 2018 att vi är ett starkt och ansvarsfullt 
lärosäte med högkvalitativ och innovativ utbildning 
och forskning som gör oss väl rustade för att ta oss an 
kommande samhällsutmaningar, både i Sverige och 
globalt.


#STUDENTERNA HAR ORDET

Det gångna året, 2018, har varit ett år där stu-dentpåverkan
och kvalitetssäkring av utbild-ningarna vid Linköpings universitet 
varit stora områden som vi 3 studentkårer jobbat mycket med. 
Vi har i år närvarat i ett flertal nya sammanhang, 
bland annat i samband med ett ökat arbete runt kvali-
tetssäkring i och med UKÄ:s kvalitetssäkringssystem, 
samt varit med i framtagandet av ett nytt kursvärde-
ringssystem. Kårerna har också deltagit i flertalet av 
de stora interna utredningar som i stor omfattning 
kommer att påverka studenter och därmed också 
kårerna. Vi har fått följa och bidra till såväl Medfaks 
institutionsutredning som den så kallade humaniora-
utredningen samt den heltäckande effektiviserings-
utredningen där vi kommit med våra synpunkter och 
fört våra studenters talan.

Studenternas påverkansarbete när det gäller kva-
litetssäkring av våra utbildningar bygger mycket på 
våra studentrepresentanter ute på kurserna och pro-
grammen där de kan bidra med ett nära studentper-
spektiv och studentinflytande. Inom det här området 
har vi satsat på att utveckla kårernas arbete med sina 
representanter och på att påverka hur universitetet 
hanterat studeranderepresentanterna.

Under år 2014 tog kårerna över ansvaret att re-
presentera LiU:s doktorander. Sedan dess har kårerna 
arbetat för att öka stödet till doktoranderna. Eftersom 
representanterna i kårerna sitter på 1-årsmandat är 
det svårt att hinna bli tillräckligt insatt i doktorand-
frågorna som är väldigt komplexa. För att motverka 
detta har kårerna till exempel lyft frågan om att införa 
doktorandombud i olika forum på universitetet. Dock 
upplever kårerna att vi inte får tydlig återkoppling 
eller tillräckliga svar från universitetet i denna fråga 
och därmed går processen långsamt.

En annan typ av utmaning som kårerna ställdes 
inför under det gångna året var den nya dataskydds-
förordningen, GDPR, som trädde i kraft den 25 maj. 
Kårerna har under våren arbetat med att sätta sig 
in i och förstå lagändringen, kartlägga vilka person-
uppgifter som behandlas i respektive organisation, 
rensa bland dokument, mejl och dylikt samt sätta upp 
rutiner för behandling av personuppgifter i verksam-
heten. Arbetet kring GDPR ledde bland annat till 
ett nytt medlemssystem, för alla 3 kårerna, som har 
implementerats under hösten. Under hösten har vi 
jobbat vidare med att implementera våra rutiner och 
säkerställa att GDPR-arbete i framtiden kommer att 
vara en del av den löpande verksamheten.

Få kan ha missat att fenomenet #Metoo skakat om 
Sverige. För kårerna innebar #Metoo mycket arbete 
med att uppmärksamma och förebygga sexuella tra-
kasserier, bland annat genom medverkan i ”I kölvatt-
net av #metoo”. Kårerna jobbade även med frågan 
genom mer aktiva åtgärder såsom skapande av viktigt 
forum och arbetsgrupper tillsammans med LiU. Vi 
har arbetat tillsammans med representanter från flera 
delar av universitetet, och även regionen, för att vi 
ska kunna fortsätta ett gemensamt arbete med frågan 
också efter att fokuset har skiftat, då det är viktigt att 
frågan inte glöms bort.

Psykisk hälsa är en liknande fråga högt upp på 
studentkårernas prioritetslista. Det är ett område 
som berör alla människor i samhället, framför allt 
yngre personer och inte minst våra studenter. Det 
finns väldigt lite forskning om studenters psykiska 
hälsa och vad som genererar den psykiska ohälsan. 
Vi kårer ser gärna fler åtgärder inom detta område. 
Vi har under året arbetat med att skapa samarbeten 
med olika aktörer som till exempel studenthälsan, 
kommuner, regioner och andra kårer i Sverige för att 
försöka arbeta fram gemensamma strategier för hur 
vi bättre kan arbeta för att ingen ska må dåligt för att 
hen är student.

Avslutningsvis är vi 3 kårer nöjda med året som 
har gått och de samarbeten med LiU och andra 
aktörer vi har haft. Vi blickar nu framåt mot 2019 där 
bland annat ansökan om kårstatus och kårernas obe-
roende gentemot universitetet kommer att ha stort 
fokus i början av året.