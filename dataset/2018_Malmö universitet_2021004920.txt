#Rektor har ordet

År 2018 var ett historiskt och oförglömligt år för Malmö 
högskola/universitet – det var året som vi äntligen fick univer-
sitetsstatus! Detta innebär ett utökat uppdrag för forskning 
och utbildning på forskarnivå men även rättigheter att inrätta 
nya ämnen och examina på avancerad nivå och forskarnivå. 
Vi fick även möjlighet att starta ett holdingbolag och ett eget 
innovationskontor. 

2018 har präglats av en mängd olika aktiviteter för att visa 
upp vår verksamhet och för att fira att vi har blivit universitet. 
Den 31 augusti firade vi universitetsblivandet med en stor och 
kreativ kajfest på Universitetsholmen. Det var en underbar 
känsla att som rektor inviga vårt universitet tillsammans med 
ministern för högre utbildning och forskning, Helene Hell-
mark Knutsson, under en båtfärd i Södra Varvsbassängen, en 
båtfärd som symboliserade resan från industristad till univer-
sitetsstad. 

Under 2018 har vi upplevt ett stort intresse från andra delar 
av samhället. Många är nyfikna och har förväntningar på vad 
vi som nytt, kreativt och modernt universitet kan bidra med. 
Vårt samhällsengagemang och globala engagemang har inte 
gått att ta miste på, och inte heller vår flervetenskapliga ansats 
inom både forskning och utbildning som sker i nära samver-
kan med andra samhällsaktörer såväl lokalt som globalt. 

2018 var även året då vi inkorporerade en ny universitets-
strategi, Strategi 2022, i våra akademiska verksamheter. Stra-
tegi 2022 ska vägleda vårt fortsatta utvecklingsarbete under 
de kommande åren och i augusti genomfördes öppna möten 
på varje institution för att diskutera integreringen av strategin 
i institutionernas vardagsarbete. Rektor och prorektor hade 
en dialog med institutionernas medarbetare kring angelägna 
frågor och utvecklingsområden och om vilken förflyttning 
institutionen ser framför sig under de kommande fem åren. 
Det var roligt att se att vår universitetsgemensamma Strategi 
2022 verkar vara ett levande dokument som har relevans för 
verksamheten och kan knytas an till institutionernas verksam-
hetsplaner. 

Det övergripande målet för Malmö universitet är att hålla 
en hög kvalitet i utbildning och forskning där vi i samverkan 
med andra samhällsaktörer skapar, delar och sprider kunskap 
för att förstå, förklara och utveckla samhället. Tack vare det 
nya och utvidgade uppdraget för forskning och utbildning 
på forskarnivå har vi nu betydligt bättre förutsättningar att 
uppnå vårt högt ställda mål om att skapa en bra balans mellan 
utbildning och forskning. 

Under 2018 har fakulteterna arbetat intensivt med att 
rekrytera nya medarbetare och doktorander. Det tar lång tid 
att göra kloka och hållbara rekryteringar. Rekryteringspro-
cesserna har dragit ut på tiden och institutionerna har varit 
mycket måna om att värna om utbildningens resurssättning 
och kvalitet. Det innebär att våra universitetslärare inte har 
kunnat ägna tillräckligt stor andel av sin tid åt forskning, 
vilket i sin tur avspeglar sig i det överskott inom verksam-
hetsgrenen forskning som bokslutet för 2018 visar. Vi har nu 
inlett en skarp diskussion och planering av olika insatser för 
att komma i kapp med rekryteringar för en hållbar och stabil 
verksamhet inom både forskning och utbildning. En positiv 
konsekvens med överskottet för 2018 är att det tidigare ack-
umulerade underskottet i myndighetskapitalet för forskning 
balanserades. 

Under 2018 har vi genomfört flera universitetsgemensamma 
satsningar som är tydligt länkade till Strategi 2022, såsom en 
satsning på fyra nya flervetenskapliga forskningsprogram, en 
satsning på karriärutveckling för 12 tillsvidareanställda lärare 
som doktorerat och en satsning på befintliga universitets- 
gemensamma forskningscentrum. 

Ett par fakulteter har etablerat nya forskningsplattformar 
och har utlyst ett flertal karriäranställningar i form av biträ-
dande lektorsanställningar. Ett flertal nya doktorander har 
rekryterats och flera nya forskarskolor med extern eller intern 
finansiering har etablerats. Alla dessa prioriterade satsningar 
ska på olika sätt bidra till att vi skapar sammanhållna, starka 
och gränsöverskridande internationella akademiska miljöer 
där utbildning, forskning och samverkan är integrerade. Vår 
framgång i detta utvärderas på olika sätt. 

Under 2018 har vi planerat för den stora utvärdering av 
forskningskvalitet, ERA19, som kommer att pågå under hela 
2019 och där nationella och internationella granskare deltar. 
ERA19 ingår som en komponent i universitetets sammanhåll-
na kvalitetssystem som är under utveckling. 

Under 2018 genomförde UKÄ en lärosätesgranskning av 
vårt kvalitetssäkringsarbete inom utbildning och vi har i skri-
vande stund inte fått reda på resultatet. Oavsett utfallet så 
känner jag mig mycket stolt över medarbetarnas och studen-
ternas viktiga insatser i samband med UKÄs lärosätesgransk-
ning och ser fram emot det fortsatta arbetet med att utveckla 
ett sammanhållet kvalitetssystem för vårt universitet.

Under 2018 inrättade vi forskarutbildning i Global politik. 
För första gången använde vi vår nya möjlighet att inrätta 
ämnen på forskarnivå och vi har nu etablerat bra rutiner 
för denna process. Det har även inkommit flera ansökningar 
från fakulteterna om att inrätta nya utbildningsprogram på 
avancerad nivå, flertalet på engelska, vilket kommer att stär-
ka uppbyggandet av våra sammanhållna och internationella 
akademiska miljöer. 

Avslutningsvis känner jag mig mycket nöjd med att styrelsen 
under 2018 beslutade om en ny arbetsordning som kommer 
att stärka det kollegiala inflytandet och att en arbetsgrupp har 
tagit fram ett förslag till en ny anställningsordning.

Ett stort tack till universitetsstyrelsen, studentkårerna, de 
fackliga företrädarna och sist men inte minst alla medarbetare 
för ert stora engagemang och viktiga arbetsinsatser under 2018!


#Studentkårerna om året som gått

Studenter och doktorander vid Malmö universitet organiseras 
av tre kårer: Studentkåren Malmö, Odontologiska student-
kåren och Doktorandkåren Malmö. De tre kårerna arbetar 
för att upprätthålla studenters och doktoranders rättigheter 
och för att utbildningar på grund-, avancerad- och forskarni-
vå ska hålla hög kvalitet. Studentinflytande utgör grunden för 
kårernas arbete och det värderas högt av Malmö universitet. 

Malmö högskola blev universitet förra året och det har 
varit ett händelserikt år, inte bara för universitetet utan även 
för de tre kårerna. Bildandet av universitetet har synts över-
allt och har givit ett nytt värde för att studera och forska 
i Malmö särskilt med Malmö universitets unika identitet. 
Det finns nu många nya råd och organ vid universitet, där 
studenter är representerade, som främjar en hållbar och 
jämställd framtid. Viktiga dokument har reviderats såsom 
Studenters rättigheter, Studentinflytandepolicy och Språk-
policy, där studenterna har varit viktiga medaktörer. Vi är 
stolta över hur mycket universitetet värdesätter studenternas 
inflytande och delaktighet. 

Det har varit många positiva förändringar men det har 
kommit med stora utmaningar. 2018 rapporterades att hälf-
ten av studenterna har försämrad psykisk hälsa och det är 
ett stort problem som vi behöver adressera tillsammans med 
seriositet. Att studera vid universitet får vara krävande, men 
vi borde inte normalisera studenters liv som stressigt och som 
att det vore acceptabelt att ha ångest och vara deprimerad på 
grund av skolan. Kårerna tar detta seriöst och kommer lyfta 
det i olika sammanhang.

För att klara sin utbildning, behöver det finnas ett starkt 
kvalitetssäkringssystem på universitet. Under 2018 har alla 
tre kårerna medverkat i UKÄs lärosätesgranskning av MAUs 
kvalitetssäkringssystem och hjälpt universitetet att hitta stu-
dentrepresentanter till intervjuerna. För Doktorandkåren, 
har det varit fokus på kvalitetsutveckling av forskarutbild-
ningen och doktoranders förutsättningar i sin utbildning. 
Arbetet med att Doktorandryggsäcken ska vara lika på alla 
fakulteterna har gett utdelning, så även arbetet med att dok-
torander inom Lärosäten Syd ska ha kostnadsfri tillgång till 
de kurser som erbjuds forskarstuderande inom respektive 
lärosäte. Fortsatta diskussioner har skett under året kring 
utveckling av forskarutbildningen i samband med starten av 
implementering av kvalitetsramverket för forskarutbildning. 
Diskussioner har skett både genom kvalitetsdialoger och 
doktorandenkät. Kvalitetsdialogerna har i huvudsak berört 
handledning för doktorander samt kvalitetsutveckling för 
verksamhetsdoktorander. 

Arbete och insatser med att försöka få aktiva doktorand-
kollegium på alla fakulteter har genomförts under året, 
tyvärr har det inte lyckats fullt ut. Doktorandkåren har 
ingått ett avtal med Membit i syfte att underlätta hantering-
en av medlemsavgifter till Doktorandkåren samt erhållande 
av Mecenatkort i samband med att antalet doktorander på 
lärosätet ökar.

Odontologiska studentkåren har under 2018 arbetat med 
att förbättra utbildningen både genom att skicka ut en enkät 
som fokuserar på vad studenter tycker om sin utbildning 
och om de upplevt trakasserier. De har även varit delaktiga 
i revideringen av dokumentet Studenternas rättigheter och 
skyldigheter och i arbetet med nya Curriculum, som står 
för dörren nu när vi träder in i 2019. Odontologiska Stu-
dentkåren har under det gångna året valt att fokusera på 
att digitalisera kåren, både genom att förändra hemsidan, 
så att studenter nu direkt kan gå med via webben, och få ut 
mer information via denna både genom viktiga meddelanden 
men även av studiesociala aktiviteter. 

Studentkåren Malmö har jobbat med fokusfrågor gällan-
de bostad, internationalisering, digitalisering och akademisk 
litteracitet samt försökt öka tiden ute på fakulteterna. Det 
finns även fysiska frågor som måste lösas, som kårhusets 
framtid. Studentkåren Malmö har befunnit sig snart 15 år 
på Bassängkajen 8 men måste hitta ett nytt hem så snabbt 
som möjligt, för att säkra inte bara kårens framtid men även 
de viktiga studiesociala aktiviteter som kåren erbjuder för 
många studenter vid Malmö universitet. Studentkåren Mal-
mö försöker även lyfta upp studenters bostadssituation i 
olika sammanhang. 

2018 blev Malmö gullistade i Sveriges Förenade Student-
kårers bostadsrapport. Detta betyder att studenter erbjuds 
boende någon gång under terminen. Detta är en positiv för-
ändring och kåren ställer sig positiv till trenden, men det finns 
fortfarande mycket att göra då det ännu inte är tillräckligt 
tryggt för alla våra studenter. Därför är studentsamordna-
ren som Malmö stad har anställt och som är delfinansierad 
av Malmö universitet oerhört viktig för Malmös studenter. 
Förhoppningsvis kan studentsamordnaren vara en viktig del 
i bostadsdiskussionen de kommande åren och vi är ivriga att 
få börja jobba tillsammans i frågor som rör studentlivet. Det 
är särskilt viktigt med samverkan mellan staden, kåren och 
universitetet. 

Med många stora förändringar och utmaningar har 2018 
lärt oss mycket. Slutligen vill kårerna tacka Malmö universi-
tet för ett gott samarbete. 