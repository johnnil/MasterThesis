#Förord 

Konstnärsnämnden har 2016 lyft fram den nationella konstnärspolitiken genom de breda 
uppdrag och den omfattande verksamhet som myndigheten årligen genomför. Myndigheten 
har främjat att konstnärspolitiska strukturer stärks nationellt, regionalt och lokalt. Konst-
närsnämnden har genom sitt uppdrag Kulturbryggan gett förutsättningar för nyskapande 
projekt inom en bredare kultursektor. 

Konstnärer inom alla konstområden vidgar år efter år det kulturella utbytets ramar. 
Konstnärernas egna kontakter och nätverkande skapar interkulturell förståelse, konstnär-
lig fördjupning, vidgade arbetsmöjligheter men är även med och bygger långsiktig hållbar 
samhällsutveckling, samt stärker den demokratiska utvecklingen. Kulturen och konsten i 
samhället ses i globala och interregionala strukturer som en allt viktigare komponent för 
hållbara demokratiska samhällen. 

Med de nya globala målen kallade Agenda 2030 kopplas även denna lilla myndighet 
ihop med ett arbete för en bättre värld. De nya FN-målen gäller alla länder dvs. även oss 
nationellt. Det knyter ihop myndighetens arbete nationellt och internationellt. 

I december 2016 publicerade Konstnärsnämnden rapporten Konstnärernas demografi, 
inkomster och sociala villkor. Den pekar på en stark storstadscentrering bland konstnä-
rerna och att deras inkomster inte följt med i den allmänna löneutvecklingen de senaste  
10 åren. Ett omfattande faktaunderlag som troligtvis kommer att ligga till grund för 
kommande konstnärspolitiska motioner och reformer. Vi har publicerat skrifter och hållit 
samtal om yttrandefrihet och självcensur samt jämställdhetsintegrering. Iaspis-program-
met har firat 20 år med en skrift och jubileumsseminarium.

Myndigheten Konstnärsnämnden inrättades den 1 juli 1976. I 40 år har denna unika 
myndighet främjat konstnärernas förutsättningar och konstnärlig utveckling. Inget annat 
land har en egen statlig myndighet för att samlat främja konstnärernas villkor.  Uppdraget 
från starten var att fördela statliga stipendier och bidrag till bild- och formkonstnärer, 
musikkonstnärer (kallades tonkonstnärer) och scen- och filmkonstnärer. Sveriges För-
fattarfond hade bildats långt innan och stödet till konstnärer inom ordområdet ligger i 
en egen organisation ännu idag. Men uppdraget att bevaka konstnärernas ekonomiska 
och sociala villkor omfattar för Konstnärsnämnden även ordområdet. 2007 omvandlades 
Konstnärsnämnden från en nämndmyndighet till en styrelsemyndighet och uppdraget fick 
en vidare ram att inom staten främja konstnärspolitiken i olika åtgärder. Sedan 2015 har 
myndighetens uppdrag utvidgats till att även omfatta stöd till nyskapande kulturprojekt 
med Kulturbryggan.

Jag har varit myndighetschef för Konstnärsnämnden i 12 år. Det har varit en enorm 
resa att få vara med om det omfattande förändringsarbete som pågått under alla dessa år. 
Den ständiga inneboende viljan till förbättring i organisationen och att tjäna uppdraget.  
De sakkunniga ordförande och ledamöter i styrelser och beslutandegrupper men allra vikti-
gaste är kärnan i myndigheten, som är dess hårt arbetande och extremt lojala personal. 


#Utgångspunkter för verksamheten
 
Konstnärsnämnden är en statlig myndighet under Kulturdepartementet. Konstnärsnämn-
dens övergripande uppgift är att främja möjligheter för konstnärer att vidareutveckla 
sitt konstnärskap samt främja nyskapande kultur. Myndigheten ska också analysera och 
sprida kunskap om konstnärernas ekonomiska och sociala villkor samt löpande bevaka 
trygghetssystemets utformning och tillämpning i förhållande till konstnärlig verksamhet.

Myndigheten sammanfattar sitt uppdrag utifrån instruktion och regleringsbrev på 
följande sätt.

Myndighetens uppgift är:

*  att lyfta konstnärspolitiska frågor nationellt och internationellt i dialog med andra  
  myndigheter och organisationer

*  bevakning och analys för att fördjupa och sprida kunskap om konstnärers ekonomiska  
  och sociala villkor samt förutsättningar för konstnärligt skapande

*  att ge ekonomiskt stöd i form av stipendier och bidrag

*  att utveckla konstnärers möjligheter till internationellt och interkulturellt kulturutbyte

*  att i verksamheten integrera ett jämställdhets- och mångfaldsperspektiv

*  att främja nyskapande kultur genom bidragsgivning och andra främjande åtgärder.

Konstnärsnämnden ska genom sin verksamhet förverkliga de kulturpolitiska målen  
som riksdag och regering har beslutat om. 

Konstnärsnämnden består av verksamhetsområdena stipendier och bidrag samt analys och 
utredning. I området stipendier och bidrag ingår bidrag till enskilda konstnärer, interna-
tionellt kulturutbyte och de internationella programmen samt Kulturbryggan.

Under 2016 har Konstnärsnämnden beslutat om totalt 153,1 mnkr som avser s.k. trans-
fereringar. Dessa används för stipendier, bidrag, residensvistelser, samverkansprojekt, 
information om svenska konstnärer och ålderspensionsavsättningar (för arbetsstipendier 
som är längre än 2 år). Utöver dessa 153,1 mnkr redovisas 13,7 mnkr som regeringen  
betalar för inkomstgarantier (jfr. tabell 9). Beslut om nuvarande inkomstgarantier görs  
av Konstnärsnämnden inom konstområdena bild & form, musik, teater, dans och film. 
Inkomstgarantierna till litterära upphovspersoner beslutas av Sveriges Författarfond  
(jfr tabell 5 a + b). Kammarkollegiet betalar ut samtliga inkomstgarantier.  

#Fördelade stipendier och bidrag

Inom stipendier och bidrag till enskilda konstnärer och inom Kulturbryggan har  
sammanlagt 8444 nya ansökningar behandlats. Konstnärsnämnden har beslutat totalt  
2223 stipendier och bidrag varav 1704 beslutats under 2016. Såväl det totala antalet 
beviljade stipendier och bidrag som antalet nya beviljade ansökningar har ökat 2016. 

Inom stipendier och bidrag till enskilda konstnärer har totalt 7726 nya ansökningar be-
handlats. Bifallsgraden var 21 %. Av behandlade nya ansökningar kom 56 % från kvinnor. 
Av de totalt fördelade bidragen inom stipendier och bidrag till enskilda konstnärer gick 53 
% till kvinnliga sökande som erhöll 55 % av utdelade medel.
Inom Kulturbryggan har 718 ansökningar behandlats. Av dessa beviljades 97, vilket är 
en bifallsgrad på 13,5 %. Sett till andel ansökningar och andel bifall, visar utfallet att den 
största delen utgörs av projektgrupper där majoriteten är kvinnor och grupper där det 
råder en jämn fördelning mellan alla kön i gruppen.

Under 2016 har Per Ganneviks stiftelse för kulturella ändamål för fjärde året i rad fördelat 
stipendier inom fem konstområden. Fem konstnärer tilldelades ett stipendium uppgående 
till 500000 kr, sammanlagt 2,5 mnkr. Stiftelsen bildades 2012 efter en donation från pri-
vatpersonen Per Gannevik, som testamenterat huvuddelen av sin mycket omfattande för-
mögenhet till Konstnärsnämnden. Myndighetens styrelse är tillika stiftelsens styrelse och 
beslutar om stipendierna. Stiftelsen är en egen juridisk enhet separerad från myndigheten. 

#Redovisning av kvalitet, effekter och resultat

Enligt regleringsbrevet ska myndigheten definiera och redovisa de kvalitativa aspekterna 
av verksamhetens resultat. De kvalitativa aspekterna är lika viktiga som redovisningen 
av prestationer. I detta kapitel definierar Konstnärsnämnden vad kvalitet är, målen som 
ska uppfyllas samt visar på kvalitetsaspekter kopplat till några resultat. Som grund för 
uppföljningen används Kulturdepartementets promemoria om kvalitet.

#Bedömningsgrunder för kvalitet

Konstnärsnämnden arbetar för att genomföra sina uppgifter med en hög kvalitativ 
ambitionsnivå. Definitionen av kvalitet i Konstnärsnämndens verksamhet är:

*  Relevans: 
De insatser som myndigheten genomför ska vara relevanta. Det gäller såväl myndig-   
hetens undersökningar, satsningar inom stipendie- och bidragsgivningen samt Kultur-
bryggan som utveckling av de internationella programmen. Viktiga aspekter är  
aktualitet, efterfrågan och att möjligheterna för konstnärlig utveckling ökar.

*  Sakkunskap
Myndighetens främsta resurs som främjar kvalitet är den samlade kunskapen och 
kompetensen hos personalen och ledamöterna i de bedömningsgrupper som avgör den 
konstnärliga kvaliteten i ansökningarna.

*  Objektivitet
Myndigheten utgår från aktuell forskning, praktisk erfarenhet, kompetens och 
omvärldsanalys i sitt arbete. Myndigheten förmedlar faktabaserad kunskap till   
departement, andra myndigheter och organisationer nationellt och internationellt. 
Myndigheten stödjer sina analyser på bland annat statistik och enkäter. 

*  Effektivitet och rättssäkerhet
Centralt för kvaliteten i verksamheten är säkerhet i handläggningen av  
ansökningarna från inkomna ansökningar till utbetalning av bidrag och  
kvalitetssäkring av redovisningar. Enhetligheten i handläggningen är också 
grunden för en rättssäker och transparant verksamhet. För att uppnå detta sker 
ett kontinuerligt arbete med att utveckla och följa upp processerna inom 
bidragsgivningen.

#Effekter

Det övergripande syftet med Konstnärsnämndens verksamhet är att främja konstnärers 
möjligheter att utveckla sitt konstnärskap och stödja nyskapande kultur. Detta är i sin tur 
avgörande förutsättningar för att uppnå det nationella kulturpolitiska målet att kulturen 
ska vara en dynamisk, utmanande och obunden kraft med yttrandefriheten som grund 
samt att kreativitet, mångfald och konstnärlig kvalitet ska prägla samhällets utveckling.

Konstnärernas möjlighet att utveckla sitt konstnärskap främjas genom att lyfta konst-
närspolitiska frågor nationellt och internationellt. Myndigheten arbetar med regeringsupp-
drag, information och analys. Fördelningen av statliga bidrag sker genom ett spektrum av 
olika stödsystem och omfattar såväl nationella som internationella bidrag. Myndighetens 
omfattande internationella arbete inklusive de internationella programmen är en viktig del 
i myndighetens främjandearbete.

Effekterna av myndighetens arbete kan mätas och utvärderas på både kort och lång 
sikt. På kort sikt handlar det om i vilken grad myndigheten kan ge stipendier och bidrag 
till konstnärer som därmed ges möjlighet att genomföra projekt, resor och kulturutbyten. 
På lång sikt kan ett ekonomiskt stöd innebära att konstnärskap utvecklas i en helt ny rikt-
ning som leder till att konstområdet också utvecklas. 

Myndighetens påverkansarbete inom konstnärspolitiken med att ta fram faktabaserade 
underlag ger effekt på såväl kort som lång sikt. Rapporterna används i debatten om förut-
sättningar för konstnärligt skapande, och kan användas under lång tid som kunskapsbas 
för genomförande av t.ex. enprocentregeln inom kommuner och landsting samt att t.ex. 
bygga en regional infrastruktur för konstnärspolitiken.

#Resultat

Myndighetens prestationer i enlighet med instruktion och regleringsbrev finns översiktligt 
samlat i avsnitt 1.4. Här lyfts resultat fram som svarar mot de kvalitativa aspekter som 
myndigheten arbetar mot.

Rapporten Konstnärernas demografi, inkomster och sociala villkor är en av de största 
statistiska undersökningarna om konstnärers villkor som genomförts i världen. Tack vare 
att Sverige har en ordnad statistisk uppföljning i myndigheter och genom Statistiska Cen-
tralbyrån har myndigheten möjlighet att göra så omfattande undersökningar. Det beror 
också på att konstnärsorganisationerna är stora och väletablerade i Sverige, vilket möjlig-
gjort ett bra samarbete och underlag från dem till den statistiska undersökningen. Under-
sökningens relevans och användbarhet bekräftas av den mediala uppmärksamheten i sam-
band med publicering. Konstnärsnämndens förra utredningar med ungefär  motsvarande 
innehåll, publicerade 2009-2011, har använts flitigt inom politiken och hänvisats till i 
motioner i riksdagen, använts av departement och i SOU-arbeten.

Konstnärsnämndens deltagande i Samverkansrådet inom  Kultursamverkansmodellen 
har bidragit till att nästan alla regioner i sina kulturplaner sätter upp mål för att  förbättra 
infrastrukturen för möjligheten till konstnärligt skapande. I september 2016 b eslutade 
Kulturrådets styrelse vilka prioriteringar för utökat stöd som ska gälla. I  beslutet 
 ”betonade styrelsen att viktiga förutsättningar för utveckling är att de regionala kul-
turverksamheterna ger goda förutsättningar för kulturskapare och samverkar med fria 
aktörer”. 

Konstnärsnämndens internationella program ska främja internationalisering, förbätt-
rade arbets- och inkomstmöjligheter och konstnärlig utveckling. Exempel på kvalitativa 
resultat är internationella expertbesök organiserade av Iaspisprogrammet där expert-
besöken direkt resulterat i att 12 svenska bild- och formkonstnärer blivit inbjudna till 
betydelsefulla utställningar, residens och symposium i Ryssland, Kina, Indien och Mexiko. 
Utländska konstnärers residens i Sverige har resulterat i 30 inbjudningar från svenska 
institutioner, företag eller dylikt. Motsvarande effekt uppnås inom Konstnärsnämndens 
internationella dansprogram och musikprogram, men i mindre omfattning då programmen 
omfattar mindre resurser. 

En uppföljning genomförd 2016 av de konstnärer som erhållit projektbidrag inom samt-
liga konstområden under perioden 2012-2013 visar bland annat att drygt 80 procent av 
projekten har utvidgats och fått en fortsättning och lika många uppger att projekten lett 
till nya samarbeten eller uppdrag. 

Handläggningstiden inom Stipendier och bidrag visar på att handläggningstiden mins-
kat med tolv kalenderdagar i jämförelse med 2015. Det är handläggningstiden för arbets-
stipendier och Kulturbryggans projekt som minskat, medan däremot tiden för handlägg-
ning av projektbidrag ökat. 

Myndigheten har fasta tider för beslut då arbetsgrupperna sammanträder. Det gör att 
handläggningstiden inte kan påverkas av en enskild handläggare. Ansökningar om stöd 
för internationellt kulturutbyte och resebidrag behandlas fyra gånger om året, projektbi-
drag respektive arbetsstipendier en gång per år och konstområde. Att handläggningstiden 
minskat 2016 i jämförelse med 2015 är delvis en arbetsmiljöfråga. Arbetsgrupperna har 
flyttat sina beslutsmöten från juni till maj och från december till november för att ge bättre 
arbetsvillkor för ekonomifunktionen. 

Myndighetens hemsida är mer flitigt frekventerad än tidigare år. Antalet unika besöka-
re har ökat med 7 %, förstagångsbesökare med 9 % och återkommande besökare har ökat 
med 13 %. Antalet nedladdade sidor från hemsidan har ökat med 19 %. Det kan ha flera 
samverkande orsaker, men är framför allt beroende på ett utökat nyhetsflöde från myndig-
heten i form av nyhetsbrev, vilket i sin tur beror på att myndigheten hösten 2015 anställde 
en kommunikatör. Konstnärsnämnden har också givit ut ett större antal rapporter och 
skrifter under 2016, som uppmärksammats och laddats ned.

Andelen digitala ansökningar uppgår till 95 %, en ökning med 3 % från 2015. 
Ansökningarna kopplas direkt till ärendehanteringssystemet vilket ökar säkerheten i 
hanteringen. 