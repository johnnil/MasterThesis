#Verksamhetsresultat 

Patentombudsnämnden ska tillhandahålla effektiva och ändamålsenliga system för 
auktorisation och registrering av patentombud.  

#Intäkter och kostnader 

Nämnden har under 2017 haft intäkter från ansökningsavgifter, årsavgifter, registrerings-
bevis och avgifter för kunskapsprov.  
 
Kostnaderna är högre för 2017 än tidigare år vilket beror på att nämnden anordnade 
ytterligare ett juridiskt kunskapsprov under 2017 vilket har medfört merkostnader för 
nämnden. 
 
Myndighetskapitalet är relativt högt, 825 tkr. Tanken är att myndighetskapitalet delvis ska 
användas till anordnande av tekniskt prov. Kostnaderna för de tekniska proven är väldigt 
höga i förhållande till de avgiftsintäkter som nämnden rimligen kan ta ut.  
 
Patentombudsnämnden har under 2017 gjort en skriftlig framställan till 
Näringsdepartementet om hur nämndens balanserade överskott ska kunna användas. 
Nämnden har framfört önskemål om att få lagstiftning rörande ett krav på 
fortbildningstimmar för auktoriserade patentombud. Oavsett regeringens ställningstagande 
kommer nämnden med, stöd av sin föreskriftsrätt, att under år 2018 införa ett krav på 
fortbildning. Detta kommer att innebära att nämnden behöver upprätta en e-tjänst för 
redovisning av sådan utbildning, vilket kommer att medföra höga kostnader.  
 
Med hänsyn till de ökade kostnaderna enligt ovan samt att avgifterna förblir oförändrade 
kommer Patentombudsnämndens balanserade överskott att vara förbrukat år 2021.  

#Organisation 

Patentombudsnämnden leds av en nämnd bestående av en ordförande samt fyra ledamöter, 
vilka utses av regeringen. Nämndens ledamöter framgår i avsnitt 6 Tilläggsupplysningar och 
noter. Nämnden har haft nio sammanträden under 2017. Patentombudsnämnden har inga 
anställda. Bolagsverket utför administrativa och handläggande uppgifter åt 
Patentombudsnämnden och ansvarar också för att den personal som arbetar för nämnden 
har den kompetens som krävs för att nå verksamhetens mål. Bolagsverket har svarat för alla 
resurser och den kompetens som krävts förutom när det gäller kunskapsproven, som utförts 
med hjälp av upphandlade konsulter. Patentombudsnämndens webbplats finns tillgänglig via 
bolagsverket.se. 

#Utfall jämfört med budget i regleringsbrevet 

Patentombudsnämndens kostnader och intäkter är lägre än avgiftsbudgeten i 
regleringsbrevet. Detta beror på främst på att inget tekniskt kunskapsprov genomförts under 
året. Resultatet för året är 105 tkr mot budgeterat -21 tkr. 