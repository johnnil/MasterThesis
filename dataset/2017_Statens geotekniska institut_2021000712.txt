#Generaldirektören har ordet 

Våra frågor och behovet av vår kompetens har blivit alltmer synliga i nyhetsflödet och i 
samhällsdebatten. Klimatförändringen och målsättningarna om ett koldioxidneutralt och giftfritt 
kretsloppssamhälle ställer stora krav för att åstadkomma ett hållbart markbyggande. Vi behöver bland 
annat ta ökad hänsyn till förändrade markförhållanden, markens lämplighet för bebyggelse och 
infrastruktur, stigande havsnivå samt ökade flöden. 

Vi känner ett stort ansvar att förmedla aktuell och tillräcklig kunskap i samhället för att det skall finnas 
välgrundade underlag för åsikter och beslut. Under året har vi därför rustat oss med en ny organisation 
med tydlig utgångspunkt i vårt uppdrag och våra tre verksamhetsområden. Detta kunde vi inte 
genomfört lägligare eftersom i december kom beslutet om att regeringen inrättar en delegation för 
Göta älv. Vi har nu i uppdrag av regeringen att inrätta en sådan delegation, samtidigt som staten också 
tillskjuter medel för att delfinansiera åtgärder för stabilitetshöjande åtgärder. Det här innebär att vi 
måste bli en storlek större. Vi är nu i full färd med att planera för delegationen och rekrytera fler 
engagerade och kompetenta medarbetare.  

Under året delade SGI ut forskningsbidrag inom ramen för 
Tuffo-programmet för teknikutveckling inom förorenade 
områden. Tre projekt beviljades bidrag och detta är första 
gången som SGI har haft möjligt att göra det. De beviljade 
projekten förväntas få stor betydelse för efterbehandlings-
branschen och forskare.   

Fallande intäkter och ökade arbetskraftskostnader, utöver 
lönen, innebär att SGI redovisar ett negativt resultat för år 
2017. En betydande del av underskottet förklaras med högre 
pensionskostnader än beräknat samtidigt som intäkterna inte 
har nått upp i budgetnivå. 

I början på året publicerade vi vår handlingsplan för hållbart 
markbyggande i ett föränderligt klimat. Vi har fått positiv 
respons och upplever att planen tagits emot väl på andra 
myndigheter, kommuner och inom branschen. Det känns 
roligt eftersom handlingsplanen avser att lyfta fram den potential som ligger i att gemensamt arbeta för 
ett hållbart markbyggande utifrån ett helhetsperspektiv. Detta har uppmärksammats av regeringen som 
gett oss stöd att genomföra planen från och med nästa år. 

GIS-verktyget Geokalkyl för planering av bebyggelse har vidareutvecklats och nu blir det lättare att 
bedöma hur olika sätt att grundlägga och hantera massor vid byggen påverkar klimatet.  
Med handlingsplanen som stöd kastade vi oss återigen in i debatten i Almedalen med ett eget 
seminarium. Vårt tema detta år var: Stigande havsnivåer ska mark och bebyggelse skyddas eller 
överges?  

Vi tar också gärna stöd av ny teknik i vår verksamhet. Under året har vi påbörjat utvecklingen av en 
metod för att med hjälp drönare kunna övervaka jordskred och skredriskområden och filma i realtid 
vid akuta händelser. 

Nu väntar ett nytt verksamhetsår och tillsammans skall vi både göra samhällsnytta och ha roligt på 
jobbet!  


#VERKSAMHETEN – SGI:S UPPDRAG 

SGI:s verksamhet drivs med samhällsrelevans, miljö och säkerhet i fokus. Markens hållfasthet och 
andra geotekniska egenskaper påverkar i hög grad dess byggbarhet och förutsättningarna för 
byggnader, vägar och järnvägar. Som nationell expertmyndighet har SGI ansvar för att vara 
pådrivande i frågor som syftar till en säker, ekonomisk och miljöanpassad samhällsutveckling inom 
det geotekniska området. SGI stödjer länsstyrelserna och kommunerna i planering av mark och 
verksamheter och har en viktig roll för att skapa trygga och säkra samhällen som kan klara både 
dagens och framtidens klimat. Genom kartläggningar och analyser bidrar SGI till att riskerna för ras, 
skred och stranderosion minskar och här är klimatanpassning en nyckelfråga. 

Forskning och utveckling (FoU) utgör en central del av SGI:s verksamhet. SGI medverkar aktivt i 
internationell forskning, främst inom Europeiska unionen, och har ett ansvar för att bistå med underlag 
och expertkunskap i det arbete som regeringen bedriver nationellt och inom EU.  
 
SGI lägger stor vikt vid att vara en öppen, modern och tillgänglig myndighet och arbetar aktivt för att 
samla och tillgängliggöra geoteknisk information. SGI har informationsansvar enligt förordningen om 
geografisk information (EG-direktivet Inspire) och medverkar i den nationella plattformen geodata.se.    

Under 2017 har SGI som medeltal haft 83 medarbetare. Huvudkontoret finns i Linköping och vi har 
även kontor i Stockholm, Göteborg och Malmö.   

#Framtid och vision 

På SGI ser vi i framtiden stora globala utmaningar som urbanisering, klimatförändringar och 
kemikalieanvändning. Genom gränsöverskridande samarbete och kunskap är Sverige som nation en 
förebild i utvecklingen av ett hållbart samhälle.  

Därför har vi formulerat vår vision att ”uppfattas som en expertmyndighet och ett internationellt 
kompetenscentrum. Vi vill vara drivande i samarbetet för att samhället ska byggas på säker grund”. 
 
Syftet med verksamheten är att arbeta för ett säkert, effektivt och hållbart byggande och ett hållbart 
användande av mark och naturresurser. Vi sammanfattar det genom vår devis: 
 
#Organisation 

SGI leds av generaldirektören. Verksamheten är organiserad i stab, verksamhetsstöd och tre tekniska 
avdelningar; Effektivare markbyggande, Klimatanpassning och Renare mark. SGI:s 
geotekniklaboratorium tillhör avdelning Effektivare markbyggande och SGI:s miljölaboratorium 
tillhör avdelning Renare mark.  

Respektive avdelning leds av en avdelningschef (AC). Avdelningarna har enheter som leds av en 
enhetsansvarig undantag Planenheten som har en enhetschef. Planenheten har till uppgift att ge stöd 
till länsstyrelser och kommuner i planprocessen som rör geotekniska säkerhetsfrågor. Stödet omfattar 
granskning, remissyttranden samt samråd/diskussionsmöten. 
Forsknings- och utvecklingsverksamhet bereds i ett FoU-sekretariat.  

#Översyn av SGI:s organisation 

Under året gjordes en översyn av SGI:s organisation tillsammans med en extern konsult.  
24 medarbetare intervjuades, lösningsförslag togs fram, workshop genomfördes med ledningsgruppen. 
Vid skapandet av den nya organisationen togs tio bärande principer fram. SGI:s organisation skall 
åstadkomma: 

* Tydlighet i beslutsmandat för avdelningar och ledningsgrupp. 

* En fortsatt nära koppling mellan forskning och rådgivning. 

* Förutsättningar att attrahera och utveckla kompetens. 

* Minskat personalberoende av chefer och nyckelpersoner. 

* Tydlighet i prioritering och resursplanering. 

* Flexibilitet och förmåga att snabbt agera på nya uppdrag. 

* Möjlighet för chefer att fokusera på ledarskap. 

* Förutsättningar för gott medarbetarskap. 

* Tydliga karriärvägar. 

* En enkel och lättförståelig organisationsmodell. 
 
#Värdegrund 

I enlighet med vår värdegrund ska verksamheten bedrivas med samhällsnytta och kvalitet i fokus och 
med ett tryggt förhållningssätt som speglas i opartiskhet och respekt. Under året har vi haft flera olika 
aktiviteter i syfte att stärka detta. Våra medarbetare har diskuterat dilemman och goda exempel som 
inspirerar till förbättringar. Fokus och utgångspunkt i diskussionerna har varit respekt och dess 
påverkan på samhällsnytta och kvalitet i våra resultat. Med stöd av SGI:s arbetsgrupp för 
värdegrundsarbete har diskussionerna förts på avdelningsnivå och inom ramen för SGI:s 
ledningsgrupp.   

Förutom det egna arbetet på myndigheten har vi fortsatt 
samverkan med andra statliga myndigheter vad gäller lika villkor 
och mänskliga rättigheter. Samverkan berör både den 
arbetsrättsliga delen men också den beteendemässiga delen i 
statstjänstemannarollen. Erfarenhetsutbyte mellan myndigheterna 
sker genom nätverksträffar och gemensamma utbildningsinsatser 
inom ramen för lika villkor och arbete mot diskriminering.  

#Profilering och kommunikation 

Under året har SGI omnämnts i cirka 200 webbartiklar. Mest omskrivna är frågor som rör föroreningar 
vid handelsträdgårdar, PFAS, stranderosion och uppdraget att bilda en delegation för Göta älv. Även 
arbetet med att skredriskkartera Säveån uppmärksammades av media, i samband med att det 
slutredovisades.  

Vi har genomfört en webbplatsundersökning, som gav 117 svar. Utifrån resultaten fortsätter arbetet 
med att ytterligare förbättra strukturen på webbplatsen, och underlätta för besökare att hitta. Arbetet 
med sociala medier har fortsatt. Antalet följare på Twitter och LinkedIn fortsätter öka, liksom antalet 
prenumeranter på SGI:s nyhetsbrev, som förövrigt har uppgraderats till en responsiv e-postdesign, för 
bättre funktion i surfplattor och mobiltelefoner.  
En uppdaterad broschyr med allmän information om SGI har tagits fram och tryckts upp under året.  

Under 2017 har SGI utvecklat arbetet med tillgänglighet. Vi bearbetar PDF:er för att de ska fungera att 
läsa i talsyntes, och våra nya rapportmallar är tillgänglighetsanpassade. 
 
SGI deltog i Almedalsveckan med ett eget arrangemang, ett välbesökt seminarium på Sveriges 
geologiska undersöknings (SGU) fartyg Ocean Surveyor. Ämnet var Stigande havsnivåer – ska mark 
och bebyggelse skyddas eller överges?  