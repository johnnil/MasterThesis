#Ett år av omställning till nya förutsättningar

De senaste åren har ställt stora krav på Migrationsverket. Myndigheten byggde först ut verksamheten 
kraftigt på kort tid för att hantera effekten av det som hände när så många sökte asyl 2015. När antalet 
asylsökande sedan gick ner och mottagandet blev mindre ställdes vi inför kravet att lika snabbt minska 
kapaciteten igen. Återgången till en mindre myndighet har i hög grad präglat det gångna året. Under 
2018 drog vi ner kostnaderna för myndighetens förvaltning med motsvarande cirka 800 miljoner kronor. 
Sedan mitten av 2017 när organisationen var som störst har ungefär var fjärde medarbetare lämnat myn­
digheten, en mycket omfattande neddragning som varit kännbar både för dem som tvingats sluta och för 
dem som jobbat kvar.

Med tanke på komplexiteten i en så stor förändring som vi gjort under året är jag stolt över att vi 
lyckats ställa om som planerat och dessutom leverera ett starkt resultat. Trots den kompetensförlust och 
påverkan på arbetsmiljön som neddragningen fört med sig har vi fortsatt bedrivit en stor verksamhet 
där vi bland annat avgjort över 350000 ärenden totalt under året, bara cirka 30000 färre än året innan. 
Då är ändå inte de ärenden som Migrationsverket prövat enligt den utökade gymnasielagen medräkna­
de. Det var en uppgift som innebar att drygt 11000 ärenden hanterades under andra halvåret i form av 
beslut och yttranden till migrationsdomstolarna. 

Vårt främsta fokus har fortsatt varit att skapa balans i handläggningen av ansökningar om uppehålls­
tillstånd efter en period av långa ärendeköer och långa väntetider. Avarbetningen av äldre ärenden har 
fortsatt under året och det är med tillfredsställelse som jag kan konstatera att allt färre sökande nu väntar 
på beslut i de flesta ärendeslag. Som exempel kan nämnas att antalet asylsökande som väntar på beslut av 
Migrationsverket nu är tillbaka på samma nivå som 2013 innan den stora ökningen började. 

Vi har fortfarande en bit kvar innan vi kan ge alla beslut 
inom de tidsramar som de har rätt att förvänta sig men vi har en 
positiv utveckling som innebär att den genomsnittliga vänte­
tiden minskar. Det gäller inte bara i asylärenden utan också 
för dem som söker uppehållstillstånd för bland annat arbete, 
studier eller av anhörigskäl. Undantaget är ärenden som rör 
svenskt medborgarskap. Där har vi en utveckling som innebär 
att antalet öppna ärenden har ökat under året och handläg­
gningstiderna har blivit längre. För att vända utvecklingen 
kommer vi under det kommande året att satsa mer kraft och 
resurser på handläggningen och hanteringen av den växande 
kön av personer som vill bli svenska medborgare. 

Samtidigt som vi har gått igenom en tuff omställning där 
verksamheten påverkats av att många lämnat myndigheten kan 
jag konstatera att de insatser vi gör för att säkra och utveckla 
kvaliteten i våra utredningar och beslut ger resultat. Kvalitets­
uppföljningarna ger sammantaget bilden av att Migrationsverk­
et har en i huvudsak hög rättslig kvalitet. Dessutom har den på
flera områden förbättrats jämfört med året innan. Under det kommande året fortsätter vi med ytterligare 
insatser i syfte att behålla och förstärka den positiva utvecklingen.

Återgången till en mer normal dimensionering har inneburit att vi under året har hanterat ett mottag­
ningssystem i förändring där vi har anpassat kapaciteten till ett minskat antal asylsökande. Under året 
har vi bland annat avvecklat cirka 20000 boendeplatser och minskat den geografiska spridningen  
i boendebeståndet för att få ett mer sammanhållet och effektivt mottagande. De sista tillfälliga boendena 
som verket tvingades upphandla när behovet var som störst är nu avvecklade. 

Avvecklingen har påverkat både de individer som tvingats flytta när boenden stängt och de lokal­
samhällen som byggt upp verksamhet runt de sökande. Anpassningen innebär med nödvändighet att 
Migrationsverket minskar sin lokala närvaro runt om i landet. Det har ställt stora krav på nära dialog 
med de berörda, en dialog som blir av fortsatt stor betydelse när vi går vidare i anpassningen av boende­
beståndet.

För dem som lämnar mottagningssystemet för att börja sitt liv i Sverige är det viktigt att snabbt tas 
emot av en kommun för bosättning och etablering. Samarbetet med kommunerna har fungerat väl och vi 
har lyckats minska tiden från anvisning till bosättning. 

I takt med att Migrationsverket kommit i fas i asylprövningen har vi kunnat flytta fokus till den 
senare delen av asylprocessen och den del av uppdraget som bland annat rör överklaganden och återvän­
dande. Förvarsverksamheten är central i återvändandearbetet och har fått en ökad betydelse. Under året 
har vi på regeringens uppdrag utökat antalet förvarsplatser i den takt som varit möjlig, en utökning som 
fortsätter 2019. 

I den här årsredovisningen ges en utförlig beskrivning av det gångna årets verksamhet. Det finns 
många enskilda insatser och resultat som förtjänar att uppmärksammas. Jag vill som exempel nämna 
vårt arbete med den svenska flyktingkvoten. Kvoten för vidarebosättning har ökat kraftigt de senaste två 
åren, vilket har ställt krav på att utveckla kapaciteten och skapa en effektiv process för uttagning och bo­
sättning i Sverige. Under 2018 förde Migrationsverket över 5000 kvotflyktingar till Sverige i samarbete 
med FN:s flyktingorgan UNHCR. Det innebär att vi uppnådde målet och fyllde kvoten till fullo. Jag är 
stolt över den insats som vi genom arbetet med vidarebosättning kan göra för de mest utsatta. 

Även om 2018 har varit ett år av återställning efter åren av expansion har det också varit ett år då 
vi har lagt grunden till den myndighet som ska möta de kommande årens utmaningar och möjligheter. 
Under året har vi bland annat infört en ny struktur för ledning och styrning, en förändring som trädde 
i kraft den 1 april 2018. I samband med det formade vi också en ny verksledning med en representation 
som speglar de nya avdelningar som infördes. 

Under året har vi också formulerat en verksamhetsstrategi som vägleder de kommande årens utveck­
lingsarbete och samlar organisationen kring ett långsiktigt mål. Migrationsverket går nu in i en fas där vi 
efter flera år av stor belastning och krav på anpassning ser ut att kunna verka under mer stabila förutsätt­
ningar. Det skapar bättre möjligheter till utveckling och framåtrörelse. Utvecklingsarbetet är nödvändigt 
för att vi ska kunna behålla den positiva utvecklingen i verksamheten i en tid av minskade resurser. Det 
är också nödvändigt för att vi ska kunna möta de krav och förväntningar som sökande och andra intres­
senter har på service och tjänster.  

För att konkretisera vägen framåt har vi tagit fram planer för bland annat kompetensförsörjning och 
utveckling genom digitalisering. Mycket pågår redan och vi ser en lovande utveckling på flera håll. Jag 
tänker till exempel på den pilotverksamhet som vi genomförde under hösten under namnet Asyl 360. Det 
är en modell som i korthet går ut på att utifrån en helhetssyn på processen arbeta med målet att en stor 
andel av dem som söker asyl ska få beslut redan under den första tiden vid ankomsten. Piloten har gett 
goda resultat som vi ska bygga vidare på när vi fortsätter att utveckla modellen. Införandet i större skala 
har hög prioritet 2019 och går hand i hand med att vi samlar asylprövningen till färre orter.

Jag är väldigt nöjd med att vi har tagit oss hit efter de senaste åren av hög arbetsbelastning och an­
passning till nya förutsättningar. Myndighetens stora omställning är gjord, vi har jobbat undan en stor 
del av köerna i våra stora ärendeslag och vi har en stark agenda för utvecklingen framåt.


#Sammanfattning och målredovisning 

#Sammanfattning 

Verksamhetsåret 2018 har för Migrationsverkets del inneburit att den stora mängd asylärenden som blev 
följden av händelserna 2015 nu kan anses i princip avklarade. Detta gäller förstagångsärenden i första 
instans. Fortfarande väntar många sökande på avgörande i migrationsdomstolarna och många personer 
som fått tillfälliga tillstånd ansöker om förlängning. Under de tre senaste åren har antalet personer som 
söker asyl i Sverige stadigt minskat och under 2018 uppgick de till 21 000 asylsökande. Även antalet 
öppna asylärenden har minskat under de senaste åren genom Migrationsverkets fokus på att arbeta av 
äldre ärenden. Vid slutet av året fanns det ungefär 19000 öppna ärenden, vilket innebär att vi är tillbaka 
på 2013 års nivå. Vidare har cirka 1500 ensamkommande barn ansökt om asyl 2018, varav drygt 500 
gällde förlängningar av tidsbegränsade uppehållstillstånd. Vid slutet av 2018 fanns det 600 öppna ären-
den hos Migrationsverket som gällde ensamkommande barn. 

Året har bland annat präglats av den så kallade gymnasielagen, såväl i samhälle, politik och media 
som hos Migrationsverket. Av 11700 ärenden om uppehållstillstånd på grund av gymnasiestudier har 
verket fattat beslut i drygt hälften och dessutom yttrat sig över mer än 5000 ärenden inför avgörande i 
migrationsdomstol. Ett antal ärenden har avskrivits och därutöver återstår cirka 400 ärenden som ska 
avgöras av Migrationsverket enligt de nya bestämmelserna.

Avvecklingen av tillfälliga boenden för asylsökande har fortsatt och samtliga kvarvarande upphand-
lade boenden avvecklades under första halvåret. Därtill har ett antal lägenhetsplatser avvecklats och 
ankomst- och utreseboenden har koncentrerats till storstäderna. 

Årets läns- och kommuntal som föreskrev att 15200 nyanlända skulle tas emot i landets kommuner 
nåddes inte helt. Under 2018 har cirka 14000 personer mottagits i en kommun, varav en del anvisades 
redan året innan. Eftersom färre sökte asyl än vad som prognostiserats visade sig läns- och kommun talen 
vara för höga. Vad gäller den genomsnittliga tiden till utflytt för de personer i Migrationsverkets boende 
som fått uppehållstillstånd har väntetiden för att tas emot i kommun blivit kortare under årets gång. 

Under 2018 avgjorde Migrationsverket ärenden om återvändande för cirka 18000 personer, något fär-
re än föregående år. 8700 personer återvände självmant, även det färre än 2017. Inkommande återvänd-
andeärenden i Dublinprocess och avvisningar med omedelbar verkställighet har minskat, medan övriga 
återvändandeärenden i asyl- och i tillståndsprocessen har ökat. 
    
De som fick beslut på sin ansökan om uppehållstillstånd på grund av arbete, studier eller anknytning 
fick inte vänta lika länge i genomsnitt, som de som fick beslut 2017. Handläggningstiderna har kortats i 
alla tre ärendeslagen. Vidare har antalet öppna arbetstillstånds- och anknytningsärenden minskat mar-
kant under året. 

I takt med att antalet asylbeslut minskat har också verkets omprövning av överklaganden minskat 
vad gäller asylärenden. Omprövningar av tillståndsärenden ligger på fortsatt hög nivå, bland annat på 
grund av de skärpta kraven på anhöriginvandring. Vidare har migrationsdomstolarna fortfarande många 
överklaganden av Migrationsverkets beslut att hantera. Detta har inneburit att Migrationsverkets arbets-
insats när det gäller yttranden och muntliga förhandlingar i domstol varit fortsatt hög, även om antalet 
yttranden minskat något. Det beror främst på att färre asylbeslut än föregående år överklagats. 40600 
yttranden har skrivits och 5500 muntliga förhandlingar har genomförts. 

Eftersom många personer  har fått uppehållstillstånd i Sverige de senaste åren har ansökningarna om 
medborgarskap stadigt ökat. Drygt 90000 personer ansökte om svenskt medborgarskap under 2018, 
jämfört med 75000 året innan och 64000 år 2016. Här ökar antalet öppna ärenden, som mer än fördubb-
lats sedan slutet av 2016. Denna ärendekategori är nu den största hos Migrationsverket. 

Den pågående omställningen av personal har påverkat hanteringen i alla ärendeslag och inneburit 
utmaningar att bemanna verksamheten med rätt kompetens. Trots detta har Migrationsverket minskat 
köerna och kortat väntetiderna inom de flesta ärendeslag under 2018.