#Landshövdingen har ordet 

Under hösten 2017 tillträdde jag som ny landshövding i Blekinge. För mig har det varit vik-
tigt att lära känna länet och förstå vilka utmaningar vi står inför den närmsta tiden, men 
också alla de styrkor som finns som vi gemensamt ska fortsätta att utveckla. Det är mycket 
på gång i Blekinge och vi är ett län som växer. Att vi blir fler är en trend som vi har sett de 
senaste åren. Befolkningsökningen kom igång under 2014 och har fortsatt under såväl 2015, 
2016 och 2017. Under 2017 var ökningen något lägre jämfört med de senaste tre åren, totalt 
en ökning med 918 personer och befolkningen i länet uppgår nu till totalt 159 371 personer. 

Samtidigt som det är positivt med en ökande befolkning, ger det också ett ökat tryck på bo-
stadsmarknaden. Alla som bor i länet och vill flytta hit ska givetvis ha tillgång till bra bostä-
der. Men det är tufft på bostadsmarknaden och våra bostäder räcker inte till. Samtliga kom-
muner i länet redovisar brist på bostäder. Länsstyrelsen Blekinge tog under 2017 initiativ 
till att samordna kommuner, kommunala bostadsbolag, privata byggbolag samt andra intres-
senter i bostadsfrågan för att diskutera hur vi kan få fart på bostadsbyggandet i länet. Detta 
är ett arbete som sedan fortsatt med olika strategiska samtal samt flera uppföljande åtgärder 
för att kunna ta nästa steg i arbetet med att få fler bostäder.  

En annan sak som är grundläggande för länet är att det finns arbeten. Arbetslösheten har un-
der flera år i rad också gått i rätt riktning och minskade under 2017 till 10,3% den sista de-
cember (10,7% 2016). För hela riket låg siffran på 7,5 procent den siste december. Ung-
domsarbetslösheten minskade avsevärt till 17,7% den siste december 2017 jämfört med 
20,4% i december 2016 och 24,3 procent vid samma tid 2015. Minskningen i ungdomsar-
betslösheten går snabbare än i riket i övrigt, men den ligger trots det fortfarande på en hög 
nivå. Det ser lite olika ut i länets kommuner och i några kommuner finns det också en brist 
på arbetskraft inom vissa branscher. Där finns det en utmaning i att matcha de arbetslösa 
med det behov som finns på arbetsmarknaden. Det krävs ett omfattande arbete med kompe-
tensutveckling, praktik och utbildning och det är viktigt med ett nära samarbete mellan 
många aktörer, bland andra Arbetsförmedling, kommuner, näringsliv samt skola, högskola 
och andra utbildningsorganisationer. I detta sammanhang är det också mycket viktigt att in-
tegrationen av nyanlända prioriteras så att alla som lever och bor i Blekinge har en möjlig-
het att komma in på arbetsmarknaden. 

För att fler ska komma i arbete krävs ett levande näringsliv och jag ser med tillförsikt att det 
finns flera framgångsrika företag i Blekinge inom spännande branscher. Dessa företag är 
avgörande för den fortsatta utvecklingen i länet.  

Det görs stora satsningar vid till exempel Saab Kockums som nu är igång med produktionen 
av den nya generationen ubåtar. På F 17 i Kallinge har det genomförts stora investeringar 
och detta är något som gynnar hela regionen i form av fler arbetstillfällen och ger ringar på 
vattnet.  

NKT i Karlskrona är ett annat exempel som det går bra för. De levererade under året till ex-
empel ett kabelsystem till Nordergründe vindkraftpark utanför Tysklands kust som, enligt 
uppgift, möjliggör överföring av tillräckligt mycket vindkraft för att täcka elbehoven hos 
mer än 100000 hushåll. Volvo i Olofström rullar på stabilt och har nu rekordmånga medar-
betare. Södra Cell i Mörrum har investerat stora summor för att utveckla sin produktion och 
få ökad kapacitet och effektivitet. Detta för att bara nämna ett par exempel där det går bra 
för näringslivet i Blekinge. Men ska den utvecklingen fortsätta måste godstrafiken och håll-
bara pendlingsmöjligheter utvecklas. 

Blekinge Tekniska Högskola (BTH) är en annan viktig motor för regionen. Det är mycket 
glädjande att vi har en högskola som är duktig på att hitta viktiga samarbeten med näringsli-
vet. BTH tecknade till exempel under året ett nytt samarbetsavtal med Ericsson inom data-
vetenskap och programvaruteknik – områden som BTH är tydligt profilerade inom. Erics-
son och BTH har haft ett långvarigt samarbete och det nya avtalet innebär att samarbetet 
förlängs fram till 2021. BTH förbereder även för att starta en ny civilingenjörsutbildning 
med inriktning mot marin teknik under 2018. Marin teknik är ett område där Blekinge har 
tydliga styrkor och där det finns ett behov av utbildad arbetskraft.  

När detta är sagt så ska vi på inget sätt glömma de små och medelstora företagens betydelse 
för jobb och utveckling. Nyföretagandet är för lågt och här måste vi samverka kring strate-
gier för att ändra på detta. 

Turismen har en stor betydelse för många i Blekinge, inte minst för de många små företag 
som verkar här. Det är glädjande att se att antalet övernattningar totalt sett för hela 2017 lig-
ger stabilt på en hög nivå med över 960000 övernattningar under perioden. Det innebar en 
mindre ökning på cirka 0,1 procent jämfört med 2016 efter flera år med större ökningar. To-
talt sett för hela Sverige låg ökningen på cirka 2 procent. Det är bara att arbeta vidare och 
hoppas på en fin sommar i Blekinge 2018. Länet har verkligen en stor potential inom tur-
ism. På framsidan av årsredovisningen syns den vackra avenbokskogen som finns på ön 
Hanö utanför Sölvesborg. Den får symbolisera alla unika naturområden som finns i länet 
och som är en fantastisk tillgång för blekingar och besökare. Samtidigt ger dessa en fin möj-
lighet att utveckla naturturismen i vårt län på ett hållbart sätt.  

Under 2017 gjordes ett viktigt arbete med att ta fram ett förslag till regional mat- och livs-
medelsstrategi och som under hösten varit på remiss. Länsstyrelsen ledde projektet, i nära 
samarbete med andra regionala aktörer. Syftet med strategin är att stärka utvecklingen för 
företagen inom näringen i Blekinge och att lyfta fram medvetenheten kring det som produ-
ceras, skapa förutsättningar att öka hållbar produktion och konsumtion av livsmedel produ-
cerade i länet samt använda vår lokala mat som en reseanledning. 

Det finns många anledningar till att besöka Blekinge med vår underbara natur och skärgård, 
intressanta kulturmiljöer och dessutom prima lokalproducerad mat. Detta ger möjlighet till 
fler småföretag samt en levande landsbygd och skärgård. 

Ett annat mycket viktigt område som länsstyrelsen prioriterar högt är att stärka samverkan 
inom länet för att vara väl förberedda för olika kriser. Arbetet med civilt försvar förstärktes 
under 2017 och kommer att prioriteras högt även 2018. I detta arbete finns ett viktigt nät-
verk med försvarsdirektörer och handläggare av civilt försvar på övriga länsstyrelser. Ut-
bildning inom säkerhetsskydd och totalförsvar för länets kommuner, ett nära samarbete 
inom Militärregion Syd (MRS) samt ett påbörjat samarbete med Marinbasen och F17 är 
några exempel på arbete som bedrivits under året. En skräddarsydd version av försvars-
maktsövningen Aurora genomfördes också av länsstyrelsen under tidig höst, för att öka 
medvetenheten om vilka situationer som kan uppstå i en krigssituation. 

Ett annat viktigt och långsiktigt arbete handlar om vår vattenförsörjning. Under året var det stort 
fokus på att ta fram underlag för att säkerställa en långsiktigt hållbar vattenförsörjning. Den reg-
ionala vattenförsörjningsplanen som påbörjades 2015 slutfördes och publicerades på länsstyrel-
sens webbplats under 2017. Sötvattenresurserna i Blekinge är begränsade och framtida klimat-
förändringar väntas leda till minskad vattentillgång med uppemot 40 procent under den mest 
kritiska perioden, som är under sommar och höst. Behovet av ökad magasinering genom för-
dämning av ytvatten är tydligt. I planen finns det också ett resonemang kring framtida klimatpå-
verkan på länets vattenförsörjning, som naturligtvis är en mycket viktig fråga för hela länet. 

Internt arbetar vi fortsatt med att vår gemensamma värdegrund ska vara en ledstjärna i vårt 
arbete. Våra värdeord är: Respekt, Ansvar och Kompetens. I vår värdegrund kommer det in 
viktiga frågor som bemötande, effektiva processer och rimliga handläggningstider. Länssty-
relsen arbetar för att ha medborgaren i fokus, ge en god service och ha en hög kompetens 
samtidigt som vi vill förenkla så långt det går utan att någonsin tumma på rättssäkerheten. 
Under året införde vi till exempel helt digitala beslut och vi kommer att fortsätta arbetet 
med digitalisering för att förenkla och ge bättre service. 

Länsstyrelsen Blekinge arbetar på uppdrag från regeringen och vi är till för medborgarna i 
länet. Vi arbetar hårt för att alltid ha en helhetssyn för att kunna balansera olika nationella 
målsättningar med de krav och önskemål som finns från olika intressenter. Vår målsättning 
är att göra detta på bästa möjliga sätt utifrån de resurser vi har och att hela tiden arbeta med 
att förenkla och förbättra vår verksamhet för att uppnå detta. 