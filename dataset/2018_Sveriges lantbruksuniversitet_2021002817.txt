#Rektor har ordet

Sommaren 2018 med sin extrema vädersituation i 
Sverige - den långa torkan och de många bränderna – 
påminde om vikten av att ha en god beredskap för att 
hantera att naturen inte är konstant. Ett uthålligt sam-
hälle behöver ha beredskap för såväl enstaka extrema 
vädersituationer, som för långsiktiga klimatföränd-
ringar. En globalt hållbar utveckling förutsätter också 
att samhällen ställer om från att vara fossilbaserade 
med en linjärt orienterad ekonomi till att bli bio-
baserade med en cirkulär ekonomi. SLU kan bidra 
med vetenskapligt baserad kunskap som möjliggör 
lösningar för denna övergång, nationellt såväl som 
internationellt. I det biobaserade samhället kommer 
allt fler tjänster behöva levereras från skogs- och 
jordbruksmarker, från betes- och naturmarker, från 
parker och stadsnära miljöer, liksom från våra gröna 
naturresurser, från sjöar och hav. Vi ska klara av att 
ställa om till hållbart producerad mat och biobaserade 
produkter. Vi ska utveckla förnybara energisystem, vi 
ska bevara den biologiska mångfalden, och vi ska 
främja utvecklingen av hälsosamma städer och 
landsbygd för människa, djur och natur. Vid SLU 
forskar, utbildar och samverkar vi precis om detta. 

SLU:s anseende bland Sveriges universitet och hög-
skolor är mycket gott och våra studenter är efter-
traktade på arbetsmarknaden. SLU:s utbildningar är 
viktigare än någonsin med tanke på de utmaningar 
samhället står inför. SLU har därför under 2018 
intensifierat arbetet med att verka för att nå målsätt-
ningen om en större studentvolym, på alla nivåer, och
som speglar mångfalden i Sveriges unga befolkning. 
Vi lever i en tid där kunskap produceras, förmedlas 
och inhämtas på andra sätt än tidigare. Det ställer nya 
krav på lärosätena och inte minst på innehållet i, och 
utformningen av, våra utbildningar. Förutom nöd-
vändig teoretisk och praktisk ämneskunskap handlar 
det om perspektiv som kritiskt tänkande, kreativitet, 
förmåga att hantera komplexa frågor, tvärvetenskap 
och internationella relationer. Ett ambitiöst och brett 
utvecklingsprojekt har sjösatts för att inom en tioårs-
period nå visionen om dubbelt så många studenter vid 
SLU. 

Rektor Peter Högberg slutade vid årsskiftet. I förordet 
till SLU:s strategi 2017-2020 skrev Peter ”Ett univers-
itet är så påtagligt beroende av sina medarbetare och 
studenter. Deras ambitioner, talanger, kreativitet och 
samverkan betyder mer än allt annat.” Peter har under 
sin tid som rektor satt verksamheten i fokus genom att 
ha medarbetarna i fokus och han formade strategin 
därefter. Stort tack till Peter Högberg för klokt 
rektorsskap och tusen tack till alla medarbetare och 
studenter för era insatser år 2018. SLU har potential 
att bli ett ännu större universitet med ännu större på-
verkan på samhällsutvecklingen; en kreativ, modig 
ansvarstagande organisation som får kunskapstörstiga 
och engagerade studenter och medarbetare att trivas. 
En organisation där kännedomen om, och synligheten 
av, SLU:s verksamhet är stor. Vi har alla förutsätt-
ningar för att nå dit.



#Verksamhetsidé, vision och mål 

#SLU:s verksamhetsidé, vision och värdegrund

All verksamhet vid SLU utgår från verksamhets-
idén, visionen och värdegrunden. 

SLU:s verksamhetsidé innebär att SLU utvecklar 
kunskapen om de biologiska naturresurserna samt 
människans förvaltning och hållbara nyttjande av 
dessa. Detta sker genom utbildning, forskning och 
miljöanalys i samverkan med det omgivande 
samhället. 

SLU:s vision är att SLU är ett universitet i 
världsklass inom livs- och miljövetenskaper. 

SLU:s värdegrund uttrycker organisationens 
gemensamma grundläggande värderingar. Dessa är 
vetenskaplighet, kreativitet, öppenhet och ansvars-
tagande.  

Dessutom finns de sex grundläggande principer 
som ingår i den gemensamma värdegrunden för 
statsanställda: demokrati; legalitet; objektivitet, 
saklighet och likabehandling; fri åsiktsbildning; 
respekt samt effektivitet och service. 

#SLU:s strategi 2017–2020

Under 2016 fattade SLU:s styrelse beslut om en 
strategi för åren 2017–2020. Strategin klargör 
SLU:s långsiktiga inriktning och beskriver mål och 
prioriteringar under perioden. Inom ramen för 
strategiarbetet utarbetades även särskilda inrikt-
ningsdokument för utbildning på grund- och 
avancerad nivå, samverkan samt fortlöpande 
miljöanalys.  

Utifrån den övergripande strategin och inriktnings-
dokumenten formulerade fakulteterna egna 
strategier. Fakultetsstrategierna utgör utgångspunkt 
för institutionernas fleråriga planer. 

SLU:s strategi utgår från verksamhetsidén, visionen 
och värdegrunden, där kunskapen om de biologiska 
naturresurserna och människans förvaltning och 
hållbara nyttjande av dessa är central.  

Strategins kärna utgörs av fem fokusområden som 
gäller över fakultets-, institutions- och ämnes-
gränser. Dessa anger vad SLU kommer att lägga
kraft på under 2017–2020. De fem fokusområdena 
är:  

*medarbetare,  
*studenter och utbildning,  
*forskningsinfrastruktur,  
*samverkan med omgivande samhälle samt  
*vårt gemensamma SLU.  

Under perioden ska SLU satsa på fyra universitets-
gemensamma forskningsområden, nämligen:  

*biobaserade material och bränslen,  
*hållbar och säker livsmedelsförsörjning, 
*ekonomi samt  
*betydelsen av naturupplevelser och 
sällskapsdjur för människans hälsa och 
välbefinnande.  

#Riksdagens generella mål 

#Goda förutsättningar för arbete, tillväxt och 
välfärd i alla delar av landet 

SLU skapar och integrerar kunskap om produktion, 
miljö samt djurs och människors hälsa och livs-
kvalitet, och kombinerar hög vetenskaplig kvalitet 
med kompetens inom tillämpningsnära frågor. SLU 
har en stark nyttotradition, som betonar dialogen 
med samhälle och näring. Genom sin närvaro på ett 
trettiotal orter runt om i Sverige har SLU goda 
förutsättningar att bidra till utvecklingen av det 
gröna näringslivet lokalt i alla delar av landet. 

SLU:s utbildningar inom landskap och trädgård, 
naturresurser och jordbruk, skog samt veterinär-
medicin och husdjursvetenskap syftar till att utbilda 
studenter för att arbeta med viktiga samhällsfrågor, 
på såväl en nationell som en internationell arbets-
marknad. Flera utbildningar, inte minst de för 
Sverige unika yrkesprogrammen (bl.a. agronom, 
jägmästare, veterinär, djursjukskötare och land-
skapsarkitekt), är av stor vikt för kompetensförsörj-
ningen inom de areella näringarna i hela Sverige. 

De gröna näringarna ska vara livskraftiga 
SLU:s sektorsroll, som från början enbart avsåg de 
areella näringarna, har breddats och utvecklats, och 
omfattar idag även områden som landsbygdsut-
veckling, urbana miljöer, vattenresurser, viltförvalt-
ning, sport- och sällskapsdjur, bioteknik, bioenergi 
och miljövård. Genom satsningen på företagspar-
ken Green Innovation Park skapas attraktiva lokaler 
på campus för kunskapsintensiva företag i kombi-
nation med utvecklade samverkansmöjligheter med 
forskare och studenter vid SLU.  

Inom ramen för de s.k. framtidsplattformarna (se 
avsnitt 4.4) utvecklas ett arbetssätt för att hantera 
breda, komplexa frågeställningar inom olika tema-
tiska områden. Modellen bygger på en dialog med
intressenterna, där deras behov av kunskap identi-
fieras och SLU bidrar med vetenskapligt baserade 
underlag i form av synteser och analyser.  

Sektorsrollen har en global dimension genom att de 
områden som SLU verkar inom är kopplade till 
globala samhällsutmaningar. SLU stödjer utveck-
lingen i låginkomstländer genom forsknings- och 
utbildningssamarbete. Det internationella engage-
manget koordineras av ett sekretariat (se avsnitt 
6.2).  

#Bidra till klimatomställningen och att 
naturresurserna används hållbart
 
SLU har en tydlig ambition att medverka till en 
miljömässigt, socialt och ekonomiskt hållbar 
utveckling nationellt och internationellt. Detta sker 
framför allt genom universitetets utbildning, forsk-
ning och fortlöpande miljöanalys. En stor del av 
SLU:s verksamhet bidrar till Sveriges genomföran-
de av Agenda 2030 för hållbar utveckling.  

SLU arbetar kontinuerligt med att utveckla förut-
sättningarna för nydanande och excellent forskning, 
med fokus inom områden av strategisk betydelse 
för verksamhetsidén. Forskningen integrerar pro-
duktion, miljö, hälsa och livskvalitet. Kunskap 
behövs på både kort och på lång sikt, vilket leder 
till att SLU satsar på hela spännvidden från specia-
liserad, ämnesinriktad forskning till systeminriktad 
och tillämpningsnära forskning.  

För en bättre förståelse av samspelet mellan män-
niska och naturresurser i vid mening strävar SLU 
efter att främja mång- och tvärvetenskap. Mång- 
och tvärvetenskapliga angreppssätt används till stor 
del i de ovan nämnda framtidsplattformarna, och 
SLU arbetar också med att utveckla utbildnings-
utbudet mot ökad mång- och tvärvetenskap (se 
avsnitt 2.5).

SLU har ett, för svenska lärosäten, unikt uppdrag 
att bedriva fortlöpande miljöanalys (se kapitel 5). 
Miljöanalysen belyser samhällets resursanvändning 
och miljökonsekvenserna av denna. SLU strävar 
efter en stark koppling mellan miljöanalys, utbild-
ning och forskning. De data som samlas in inom 
ramen för SLU:s miljöanalys ska i hög grad vara 
öppna och lätt tillgängliga. Detta är en fråga som 
SLU arbetar aktivt med genom kvalitetsarbete, 
metadatakatalog och e-arkiv. 

SLU arbetar också aktivt med att minska sin direkta 
miljöpåverkan. Det systematiska förbättringsarbetet 
utvecklas och dokumenteras genom universitetets 
miljöarbete (se avsnitt 8.3). 


 

 