#Plats på scen för Scenkonstmuseet

Att Musikverket är ett center för kul-
turarv och kulturliv framgår tydligt varje 
verksamhetsår och 2017 har inte varit 
något undantag.

I februari hade vi glädjen att inviga
det nya Scenkonstmuseet. Statens Fastighetsverk 
ansvarade för renovering av den gamla kultur-
minnesmärkta byggnaden och medarbetarna stod för 
arbetet med att ta fram den spännande och interaktiva 
huvud utställningen På Scen. För yngre besökare har vi 
under året presenterat en ny medarbetare, handdockan 
Scengångaren. Under året har Scenkonstmuseet också 
visat arkivutställningen … And it’s gone och vandrings-
utställningen Kännbart, utvecklad i nära samarbete 
med personer med dövblindhet.

För Musikplattformen har 2017 inneburit viss 
nyordning då konstnärliga rådet fick en ny samman-
sättning och en extern ordförande, och därmed deltar 
endast konstnärliga rådets ledamöter i beslut om 
bidrag till musiklivet. En särskild satsning som jag 
gärna lyfter fram är höstens riktade ansöknings-
omgång för svenska musikfestivaler för att främja en 
mer jämställd festivalscen. Glädjande är att vi kunnat 
se en jämn könsfördelning både inom beviljade projekt 
och i årets samtliga projektansökningar.  

Elektronmusikstudion har även detta år haft stor efter-
frågan på de åtta studior som finns till förfogande. Det 
blev nytt rekord med drygt 16300 använda studiotim-
mar. Även här går jämställdheten framåt, andelen 
kvinnor som använder studiorna har ökat under året 
och uppgår nu till drygt 42 procent av totala antalet 
studiotimmar. Under året har EMS haft inte mindre än 
123 internationella tonsättare på residensvistelse. 

För arkiv- och biblioteksverksamheten på Torsgatan 
har behovet av en ny lokallösning varit i fokus sedan 
hyresvärden begärt kraftigt ökad hyresnivå. Lösningen 
är att minska lokalytorna med cirka 750 kvadrat meter, 
en omfattande neddragning av ytor som har kunnat 
genomföras genom fantastiska insatser från med-
arbetarna. 

Antalet besökare hos Musik- och teaterbiblioteket 
var något lägre jämfört med 2016, men ändå högre än 
2015. Något som däremot varit konstant de tre senaste 
åren är att besökarna är mycket nöjda personalens 
bemötande. Besökarenkäten visar nästan 100 procent 
positiva svar tre år i rad.

Alltmer av materialet i arkiv och samlingar digitali-
seras och blir därmed mer sökbart. Under året har före 
detta Sveriges teatermuseums lokala bibliotekssystem 
förts in i Musik- och teaterbibliotekets bibliotekskata-
log och över 7 000 teatermanus är därmed sökbara och 
tillgängliga för lån. Den som är intresserad av gamla 
skillingtryck kan glädja sig åt att närmare 2 500 sådana 
under året gjorts sökbara och nedladdningsbara 
genom Musikverkets samsökverktyg.

Musikverkets resurser ska finnas där användarna 
finns och därför samlade Musikverket medarbetarna 
för att tillsammans bidra med kunskap och bilder till 
Wikipedia och Wikimedia. Under ett par dagar i novem-
ber laddade vi upp bilder samt skrev och redigerade 
artiklar. Vid årets slut hade artiklarna visats 148 000 
gånger.

För Caprice Records var årets stora händelse utgiv-
ningen av Jazz Cosmopolit, Svensk Jazzhistoria vol.11 
som omfattar 4 cd-album med inspelningar från 
70-talet. Utgåvan har fått fina recensioner, bland annat 
utsågs den av Dagens Nyheter till årets bästa jazz-
skiva. I tillhörande booklet finns ett omfattande avsnitt 
om kvinnornas roll inom den svenska jazzen under 
70-talet.

Sammanfattningsvis: besökare, jämställdhet, loka-
ler, samlingar, digitalisering, utställningar, kunskap, 
stöd och bidrag till konstnärer – året på Musikverket 
har kretsat kring kulturarv, kulturliv och den skapande 
människan. Precis som ett år på Musikverket ska vara. 


#Verksamhetsöversikt

#KORT OM MUSIKVERKET

Musikverket (Statens musikverk) är ett center för 
kulturarv och kulturliv inom musik, teater och dans, 
en öppen mötesplats för den skapande människan. 
Verksamheten riktar sig såväl till verksamma inom 
scenkonsten som till alla andra intresserade.

Musikverket erbjuder stöd och service till kultur-
livet i form av bidrag till samarbetsprojekt i musik-
livet samt utbildning och studior för konstnärer inom 
elektron musiken. Inom kulturarvsverksamheten med 
samlingar, museum, bibliotek och arkiv pågår dag-
ligen arbetet med att samla in, vårda, bevara och göra 
tillgängligt, men också vetenskapligt bearbeta och 
aktivt doku mentera samtiden för eftervärlden.

Musikverket är en myndighet inom kulturdeparte-
men tets ansvarsområde och består av Musikplatt-
formen, Scenkonstmuseet, Musik- och teaterbibliote-
ket, Svenskt visarkiv, Elektronmusikstudion och 
Caprice Records.

#Musikverkets uppdrag och organisation

Musikverkets uppdrag regleras i förordning (2010:1922) 
med instruktion för Statens musikverk. Uppgifterna är 
enligt instruktionen att:
* främja ett varierat musikaliskt utbud i hela landet som 
är präglat av konstnärlig förnyelse och hög kvalitet
* främja utvecklingen av ett professionellt musikliv
* dokumentera, bevara, främja, bygga upp kunskap, 
och tillgängliggöra teaterns, dansens och musikens kulturarv
* bedriva arkiv-, biblioteks- och museiverksamhet

Myndigheten ska också integrera ett jämställdhets-, 
mångfalds- och barnperspektiv samt ett interna-
tionellt och interkulturellt utbyte och samarbete i 
verksam heten.

Musikverket styrs även av förordning (2010:1921) om 
statsbidrag till musiklivet och det årliga reglerings-
brevet samt ska i sin verksamhet förhålla sig till de 
kulturpolitiska mål som riksdagen beslutat om.

Myndigheten leds av en generaldirektör och är en 
enrådsmyndighet. Till sitt stöd har generaldirek tören 
ett insynsråd med fyra ledamöter som utsetts av 
regeringen.

Ett konstnärligt råd är också knutet till Musikverket, 
med ledamöter som utsetts av regeringen. Rådet ska 
besluta om bidrag enligt förordningen (2010:1921) om 
statsbidrag till musiklivet samt fungera som ett råd-
givande organ till myndigheten.

Verksamheten vid Musikverket är indelad i fyra 
avdel ningar, en kommunikationsstab och en adminis-
trativ stab:
* Musikplattformen handlägger alla frågor kring stöd 
till samarbetsprojekt i musiklivet
* Scenkonstmuseet med utställningar och verksamhet 
levandegör samlingar som omfattar 50000 föremål
* Elektronmusikstudion, EMS, är en mötesplats och ett 
utvecklingscentrum för elektronisk musik och ljud-
konst med studior och utbildning för tonsättare och 
konstnärer
* Arkiv- och biblioteksavdelningen har stora samlingar 
och arkiv inom Musik- och teaterbiblioteket och 
Svenskt visarkiv. Avdelningen arbetar också med 
utgivning av musikinspelningar i Musikverkets arkiv 
och ur Caprice Records katalog.

#ÅR 2017 VID MUSIKVERKET

Årets största händelse var när Scenkonstmuseet 
den 11 februari slog upp portarna och välkomnade 
besökarna till ett spännande interaktivt museum 
för alla åldrar. Det som under en rad år varit ett 
framtidsprojekt är nu ordinarie verksamhet. 
Museet har under året arbetat med att utveckla den 
pedagogiska verksamheten, programverksamheten 
och närvaron i relevanta kanaler för att nå fler 
besökare, ett arbete som fortsätter oförtrutet.

Under året har myndigheten arbetat med en fortsatt 
förenklad målstruktur med ett övergripande mål 
nedbrutet till mer specificerade målområden. 

Myndigheten har fortsatt med tertial uppföljning av 
såväl verksamhet som ekonomiskt utfall under året. 

Musikverkets anslag enligt regleringsbrevet 
uppgick 2017 till 112 miljoner kronor varav minst 
25 miljoner kronor ska fördelas enligt förordningen 
(2010:1921) om statsbidrag till musiklivet. Bidragen till 
musiklivet redovisas som lämnade bidrag.

I denna årsredovisning redovisas verksamheten 
utifrån myndighetens fyra verksamhetsområden.

Musikverkets utfall per verksamhetsområde 
redovisas i tabellen Ekonomisk översikt per verk-
samhetsområde. Redovisningen är exklusive 
trans fereringar som avser Musikplattformens 
bidragsgivning.

#Kvalitet i årsredovisningen 

Kvalitet har definierats på övergripande nivå, för 
respektive avdelning, och även hur mätning ska ske. 
Kvalitet mäts genom statistik av olika slag samt kun-
denkäter. Resultatet från de enkäter som genomförts 
under året har visat att myndigheten håller god kvalitet 
inom sina verksamhetsområden. 

Scenkonstmuseets kvalitet i utställningar och pro-
gramverksamhet avspeglas bland annat i besökarnas 
antal. Besöksnivån 2017 är högre i jämförelse med året 
innan museet stängdes och det långsiktiga målet siktar 
ännu högre. Museet strävar ständigt mot att behålla 
den publik som redan känner till verksamheten samt
mot att nå nya målgrupper där programverksamheten 
är en viktig faktor.

Relevans uttrycks också i mottagande av museets 
aktiviteter i bland annat medier och i andra musik- och 
scenkonstnätverk. Scenkonstmuseet har omnämnts i 
796 artiklar under 2017.

Musikplattformen har under 2017 arbetat med att 
förenkla ansökningsprocessen. Mätningen av kvaliteten 
i bidragsgivningen har visat att 9 av 10 bidragssökande 
är nöjda med ansökningsgenomgången. 

Musikverket kommer att fortsätta att arbeta med 
kvalitetsfrågor.

#Mer kultur till fler

Arbetet med att göra Musikverkets tjänster och service 
kända och användbara för fler fortsätter. Webbplatsen 
musikverket.se är navet för all kommunikation. Där 
finns information om verksamheternas utbud och 
service och där presenteras nyheter och aktivite-
ter som sedan också lyfts fram i social medier. De 
publika verksamheterna Musik- och teaterbibliote-
ket, Svenskt visarkiv och Caprice Records har egna 
avdelningar inom webbplatsen, Elektronmusikstudion 
och Scenkonstmuseet har egna externa webbplatser. 
Webbplatsen är den plats där Musikverkets digitali-
serade samlingar och resurser är tillgängliga för alla 
intresserade. Sociala medier, i första hand Facebook 
är en huvudsaklig kanal för digital kommunikation och 
marknadsföring kring samlingar och verksamhet mot 
alla målgrupper.

Intresset för Musikverkets digitala kanaler är stort, 
besök på webbplatsen ligger fortsatt högt även om det 
sjunkit något under 2017. Sociala medier är viktiga 
kanaler för att nå nya målgrupper och antal gillare 
och följare ökar årligen. Under 2017 ökade antalet gil-
lare med 40 procent på Facebook och med 28 procent 
på Twitter. Den stora ökningen av gillare på Facebook 
förklaras i första hand av intresset för det nyöppnade 
Scenkonstmuseet, som också visar en stor ökning av 
antalet följare på Instagram.

#Övrigt

Under året har myndigheten fokuserat på lokalfrågan 
i samband med hyreshöjning i Bonniers lokaler på 
Torsgatan. En arbetsgrupp har under hela året arbetat 
med frågan och tittat på olika alternativ för att kunna 
bedriva verksamheten till en lägre kostnad. Arbetet 
resulterade i minskade lokalytor, att kulturmate-
rial omdisponeras till andra lokaler och att delar av 
 materialet inte kommer vara tillgängliga under när-
maste tre åren. 

Rättsprocessen om mutåtal mot generaldirektören 
har pågått sedan april 2017 och fortsätter även under 
2018. Myndighetens ledning har därmed försvagats då 
inga extra resurser har kunnat tillföras. 

Musikverket har träffat en förlikning med tidigare 
hyresgäst för restauranglokalen på Sibyllegatan. 
Beloppet på 2,8 miljoner har i sin helhet betalats ut 
under 2017.

#Måluppfyllelse

Utifrån myndighetens instruktion, regleringsbrev, 
övrigt regelverk och utifrån myndighetens egna mål 
i verksamhetsplanen, gör Musikverket den samlade 
bedömningen att myndigheten i stort har nått målen 
2017, då stora flertalet av planerade aktiviteter i verk-
samhetsplanen 2017 är genomförda.

Digitalisering har fortsatt hög prioritering och arbe-
tet sker på många olika sätt. Inom kulturarvsområde 
har det gjorts en stor satsning med att tillgängliggöra 
samlingar via till exempel Wikipedia, vilket gjorde att 
samlingarnas tillgänglighet har ökat betydligt.