#En stark aktör i samhällsutvecklingen

2014 års regeringsförklaring anför att samhället behöver såväl ekonomisk som demo-
kratisk tillväxt och slår fast: ”För det behövs en fri och frispråkig kultur, samt fria konst-
närer”. Akademisk frihet är det ena benet som Konstfack vilar på, konstnärlig frihet det 
andra. Vi utbildar och forskar med spets och bredd, med resultat som bidrar till en eko-
nomisk och praktisk vardag, till näringsliv, individ och samhälle. Men vi utbildar också till 
en frispråkig kultur, den fria konsten och till kulturella och kunskapsmässiga gemenska-
per; det kitt som håller oss samman, som bildar, roar och oroar.  

Utbildning och forskning på konstnärlig grund är inte väsensskild från annan, även om 
metoder och delmål kan skilja. Gestaltning, estetik, föreställning och empati är ut-
gångspunkt för frågor om hur vi lever tillsammans och hur vi kan dela vår värld – lokalt 
och globalt. Fenomen som studeras ger upptäckter och samband som ibland leder till 
en lösning eller en berättelse – andra gånger till nya frågor. Konstens frihet är intimt för-
bunden med dess insisterande på tolkningsbarhet och tolkningsfrihet – att det offentliga 
samtalet är öppet och förblir oavslutat. Det är demokratins centrala förutsättning. Detta 
utbildar Konstfack till. 

Konstfack är således både en högskola och en kulturinstitution, en del av svensk historia 
och samtid. Samverkan med det omgivande samhället är en självklarhet. Konstfack har 
länge varit en stark röst mot exkluderande grafisk formgivning och stereotypa bilder, 
2016 tog vi åter ta plats i den offentliga debatten. Sara Kristoffersson, professor i design-
historia, uppmärksammades för sin bok om IKEA och vi har höjt rösten för slöjdens bety-
delse för Sverige som ingenjörs- och innovationsnation. Konstfacks stärkta position på 
den internationella rankinglistan QS Ranking 2016 med delad förstaplats i Sverige, plats 
11 i Europa och plats 41 i världen är sannolikt ett resultat bland annat av våra utåtriktade 
aktiviteter.  

Med det kollegiala samtalet och samverkan i fokus genomfördes en mindre omorganisa-
tion under året. Fördjupad kontakt mellan ämnesområdena och möjlighet för studenter 
att mötas över programmen ska ge ökad utväxling och kvalitet i utbildningen. Tematiska 
internat för lärare, en intensiv forskningsvecka och öppna föreläsningar har också präglat 
2016.  

Vårt internationella nätverk stärktes då Erasmus+ möjliggjort ett ökat utbyte med IAAP i 
Ramallah, Palestina och Bezalel i Jerusalem, Israel. Konstfack tog emot de första pales-
tinska studenterna under hösten, samtidigt som en student var i Ramallah. Tre lärare åker 
dit i vår. Utbytet med Bezalel är av samma omfattning. 

Konstfacks forskning är underfinansierad och vi ser fram emot de höjda anslag som 
föreslås i forskningspropositionen – väl förberedda med en stärkt forskningsorganisation. 
Till doktorandprogrammet som Konstfack driver tillsammans med KTH antogs två dok-
torander bland 250 ansökningar. Obalans mellan undervisning och forskning försvårar 
dock för våra lärare då den knappa forskningstiden även ska räcka till deltagande i 
konferenser och handledning. En effekt är minskade externa forskningsmedel 2016, vil-
ket vi vill ändra på framöver.  
 
Konstnärlig forskning bidrar med nya perspektiv på samhällsutmaningar och kan föreslå 
alternativa framtider. Det konstnärliga, multi-disciplinära perspektivet utgår från samhälls-
fenomen och individers berättelser och erfarenheter. Då våra samtida utmaningar är 
komplexa, dynamiska och sammankopplade blir socialt, ekonomiskt och kulturellt håll-
bara resultat ett övergripande mål för all forskning. 


#Resultatsredovisning

#Kvalitetsarbete 

Under året har fokus lagts på fortsatt utveckling av ett sammanhållet kvalitetssystem för 
Konstfack i syfte att stärka systematiken i kvalitetssäkringsarbetet. Detta har skett i dialog 
och samarbete med bland andra utbildnings- och forskningsnämnden (UFN) och institu-
tionerna. Konstfacks kvalitetssystem fastställdes av rektor i december och implemen-
teras från och med 2017.   
 
I juni inrättades ett kvalitetsråd med uppgift att bidra till utvecklingen av Konstfacks kva-
litetssystem och stödja förankringen i verksamheten. Kvalitetsrådet har en bred kompe-
tens. Där ingår representanter från såväl institutioner och ledning som från Konstfacks 
studenter. Kvalitetsrådet är även referensgrupp för övriga projekt som berör kvalitets-
utveckling, bland annat utvecklingen av kursvärderingar.     
 
Studenternas kursvärderingar utgör en viktig del av kursutvecklingsarbetet och säker-
ställer att studenternas synpunkter synliggörs, förutsatt att svarsfrekvensen är tillräcklig. 
För att förbättra svarsfrekvensen och mer systematiskt ta tillvara studenternas synpunkter 
i kursutvecklingsarbetet bedrevs under året ett projekt för att se över kursvärderingspro-
cessen och kursvärderingsfrågorna. Nya riktlinjer för kursvärdering vid Konstfack beslu-
tades av rektor i december och ska implementeras under 2017.  
 
Att förankra utvecklingsarbetet i verksamheten och i lärarkollegiet är ett första steg inför 
kommande implementering av kvalitetssystemet. På Institutionen för design, inrednings-
arkitektur och visuell kommunikation (DIV) ordnades exempelvis under hösten en hel-
dagskonferens med diskussion och reflektion kring kvalitetsutvecklingsarbetet vid 
Konstfack och den egna institutionen. 
 
Den dialog och det erfarenhetsutbyte som sker vid kollegiala möten över ämnesgränser 
är ett uppskattat arbetssätt på Konstfack och bidrar tydligt till kvalitetsutveckling av utbild-
ningarna. Den interna konferens som anordnas av ledningen varje år i augusti foku-
serade i år på erfarenhetsutbyte kring bedömning av arbetsprover vid antagning. På 
konferensen diskuterades även studentrekrytering och kommunikation. 
 
Ämnesråden och programrådet för lärarutbildningen – alla med studentrepresentanter 
och företrädare för yrkeslivet – ansvarar för att främja utvecklingen av utbildningen och 
bereda förslag som rör utbildningens innehåll. Utvecklingsarbetet sker kontinuerligt med 
hänsyn till samhällets och yrkeslivets krav, utvecklingen inom forskning och ämnesut-
vecklingen. Under året har övergripande kursutveckling skett, bland annat inom kandi-
datprogrammet Textil, i syfte att ytterligare synliggöra huvudområdet och stödja en verk-
stadsnära utbildning, och även inom kandidatprogrammet Inredningsarkitektur & möbel-
design, för att tydliggöra utbildningens progression. Inom ämneslärarutbildningen gjor-
des en genomgång av samtliga kursplaner under 2015 och genomförde en utveckling 
av utbildningsplanerna för att åstadkomma tydligare koppling till examensmålen och att 
knyta ihop ämneskurser, utbildningsvetenskaplig kärna (UVK) och verksamhetsförlagd 
utbildning (VFU) på ett mer ändamålsenligt sätt, både utifrån arbetslagens erfarenheter 
och utifrån studenternas utvärderingar. De första studenterna som läser enligt de nya 
utbildningsplanerna startade höstterminen 2016 och kursutvecklingen sker kontinuerligt. 
 
Utbildnings- och forskningsnämnden delade ut medel till de olika programmens ämnes-
råd för att ytterligare stärka kopplingen mellan utbildning och forskning. Ämnesrådet för 
Industridesign har anordnat aktiviteter i syfte att ge mastersstudenterna en bättre förstå-
else för hur forskning kan bidra till utvecklingen av ämnet design och dess praktik. Före-
läsningar och workshops med erfarna forskare har genomförts, om bl.a. Co-designing 
och om designhistoria, teori och designkritik. Studenterna har även getts möjlighet att 
delta i en internationell workshop i Kroatien, Interakcije 2016: Speculative NOW! 
Studenterna på masterprogrammet Visuell Kultur och Lärande, inriktning bildpedagogik, 
åkte till Ställbergs gruva för att medverka i en workshop tillsammans med tre personer 
från The non existent Center. Resultatet av detta arbete användes av studenterna för att 
skapa egna workshops under Konstfacks forskningsvecka i januari. 
 
#Kvalitetsförstärkning VFU 

Den särskilda höjningen av ersättningsbeloppen för vissa utbildningsområden har på 
Konstfack använts för att stärka lärarutbildningens verksamhetsförlagda utbildning 
(VFU). Vid halvårsskiftet inrättades vid Institutionen för bild- och slöjdpedagogik en ny 
anställning som adjunkt i utbildningsvetenskap med inriktning mot VFU. Arbets-
uppgifterna omfattar bland annat särskilt ansvar för omvärldsbevakning, kvalitet och 
utveckling av den verksamhetsförlagda delen av lärarutbildningen. För att ytterligare 
stärka kompetensen hos handledarna inom skolverksamheten har handledarutbild-
ningen utvecklats och reviderats i samarbete med Gymnastik- och idrottshögskolan, 
Kungl. Musikhögskolan och Stockholms konstnärliga högskola.  
 
#Studentinflytande 

Högskolestyrelsen beslutade i maj att ge nuvarande studentkår fortsatt ställning som 
studentkår vid Konstfack. Ett nytt treårigt avtal tecknades, i syfte att ge förutsättningar för 
studentinflytande och därmed stärka studenternas möjligheter att bevaka och medverka 
i utvecklingen av utbildningen och påverka förutsättningarna för studier vid Konstfack, 
även när det gäller arbetsmiljö. I avtalet framgår att studenterna erbjuds plats i alla råd-
givande och beslutande organ – också i det nybildade kvalitetsrådet. 
 
För att öka studenternas engagemang och säkerställa att de har representanter i olika 
organ förs en aktiv och återkommande dialog med studentkåren. Det kan dock emellanåt 
vara svårt att rekrytera studentrepresentanter till alla beredande organ. Institutionen för 
konst har därför en kontinuerlig och direkt dialog med studenterna på kandidat- och 
masterprogrammen för att säkerställa att det finns studentrepresentanter i ämnesrådet.  
 
Enskilda program och institutioner har genomfört utbildningsnära åtgärder för att stärka 
studentinflytande och integrera studenternas förslag i högskolans verksamhet.  

* Institutionen för design, inredningsarkitektur och visuell kommunikation (DIV) ut-
vecklar formerna för studentinflytande genom snabb och nära kommunikation med 
studenterna, exempelvis genom att studenterna bjuds in till lärarmöten.   

* Institutionen för konst har bjudit in studenterna till ett stormöte för att diskutera frågor 
som berör utbildningen, innehåll, kommunikation och lokaler.  

* Institutionen för bild- och slöjdpedagogik arrangerar årligen FoU-dagar. Årets tema, 
Funktionsvariationer, lärmiljöer och inkludering, var för första gången satt efter ett 
studentinitiativ. Studenter ingick också i den arbetsgrupp som arbetade fram det 
slutgiltiga programmet och hade själva en stor del i genomförandet av dagarna. 

#Verksamhetsutveckling

Högskolestyrelsen fattade i våras beslut om en ny arbetsordning och delegering av be- 
slutanderätt vid Konstfack. Arbetsordningen tydliggör ansvarsfördelningen bland beslu-
tande och rådgivande organ. Nämnden för utbildning och forskning vid lärarutbildningen 
ersätts av programrådet för ämneslärarutbildningen och Utbildnings- och forsknings-
nämndens övergripande ansvar för kvalitet i utbildning och forskning klargörs, liksom 
Lärarförslagsnämndens uppgift som beredande organ till rektor.    
 
Utbildnings- och forskningsnämnden (UFN) inrättade ett utskott för forskning och 
forskarutbildning (FFU) och utsåg utskottets representanter. Det nya utskottet är UFN:s 
beredande organ i de forskningsfrågor som UFN ansvarar för och informerar nämnden 
om övriga aktuella frågor som rör forskning och forskarutbildning.  

Nya etiska riktlinjer fastställdes på förslag av Konstfacks etiska råd. Riktlinjerna och hand-
läggningsanvisningar ska vara vägledande och förebyggande och bidra till att höja 
medvetenheten om etiska frågeställningar i all verksamhet.  
 
Högskolestyrelsens beslut 2015 om att dela Institutionen för design, konsthantverk och 
konst trädde i kraft 1 januari 2016.  Två nya prefekter rekryterades under våren till Institu-
tionen för design, inredningsarkitektur och visuell kommunikation (DIV) respektive Institu-
tionen för konsthantverk (KHV). Detta har lett till intern verksamhetsutveckling. Vid DIV 
har till exempel ett institutionsråd inrättats. Institutionsrådet är rådgivande för prefekten 
vid utarbetandet av verksamhets- och handlingsplaner och utformningen av centrala 
arbetsprocesser. Rådet har även en samordnande roll för ämnesråden och institutionens 
gemensamma kvalitetssäkrings- och utvecklingsarbete. Under året har även lärarnas 
ansvars- och arbetsområden tydliggjorts vid institutionen, något som gett avtryck i de 
individuella tjänstgöringsplaner som upprättats för läsåret 2016/2017. 

Följande gemensamma utvecklingsområden har prioriterats inom stödverksamheten: 

* Kvalitetssäkring av utbildning, forskning och administration  

* Stärkta berednings- och beslutsfunktioner/strukturer, inklusive lednings-
kommunikation  

* Effektiviserad löne- och anställningsprocess inför övergång till Statens 
Servicecenter (SSC) våren 2017 (se vidare under Kompetensförsörjning) 

* Effektiva processer, transparent och tydlig organisation av stödverksamheten, 
inklusive system 

* Utvecklad säkerhet/riskhantering 

Som ett resultat av detta märks bland annat: 

* Fastställande och implementering av utbildningsprocessen med tidplan, med syfte 
att säkerställa att utveckling av utbildningen sker rättssäkert och ämnesnära. 

* Tekniska förbättringar av bedömningsapplikationen för arbetsprover, som även har 
vidareutvecklats som processtöd för urval.  

* UHR:s webbversion av antagningssystemet NyA – NyA-webben – har införts som 
nytt systemstöd för reservantagning, första gången använt inför höstterminen 2016. 

* För att stödja det interna studieadministrativa utvecklingsarbetet och kvalitetssäk-
ringen av verksamheten har en ny tjänst som utbildningshandläggare inrättats vid 
Institutionen för design, inredningsarkitektur och visuell kommunikation. 

* Översyn av de administrativa rutinerna har bland annat resulterat i bättre rutiner för 
anlitande av och upprättande av avtal med gästlärare.  

* Informationssäkerheten har stärkts genom bland annat förbättrad systemdokumen-
tation, genomgångar med alla systemansvariga och ombyggnad av serverrum. 

* En utredning om e-lärande vid Konstfack presenterades för rektors ledningsråd i 
början av 2016, vilket ledde till att en ny tjänst som IKT-koordinator skapades vid 
Biblioteket och en handlingsplan för fortsatt verksamhet, ”Lärlabb”, togs fram. En av 
målsättningarna med Lärlabbet är att utveckla förutsättningarna för lärande med 
hjälp av relevant digital teknologi och nya pedagogiska metoder. 
 
#Hållbar utveckling 

Under 2016 fortsatte arbetet med att främja en hållbar utveckling genom ökad kunskap 
och medvetenhet om hållbarhetsfrågorna vid högskolan generellt, inom samtliga 
utbildningsprogram och i det dagliga arbetet. Friday lectures är en öppen och välbesökt 
föreläsningsserie som anordnas på Konstfack med externa medverkande. Höstens tema 
var ”Share and Care Beyond Markets and States”, med bland annat föreläsningar om 
ekonomisk demokrati och hållbarhet. 

En konsult anlitades under året för att utreda och föreslå hur miljöarbetet bör organiseras 
och vilka områden som Konstfack bör fokusera på. Konstfacks personal och studenter 
gavs möjlighet att via en enkät bidra med förslag till miljöförbättringar. 

Perspektivet om hållbar utveckling återfinns inom alla utbildningar, inte minst i verkstä-
der, där en stor del av undervisningen sker. Ett exempel är kursen BILD – Materiell kultur, 
inom ämneslärarutbildningen, som bearbetar frågor om miljö, hållbarhet, konsumtion 
och återvinning i olika gestaltnings- och litteraturstudier kursen igenom. Ett annat exem-
pel på hållbar utveckling är återuppbyggnaden av måleristudion, med stort fokus på 
arbetsmiljö och miljömässig hållbarhet. En adjunkt med relevant kompetens har anställts 
för att driva studion.   
 
Flera examensarbeten som visades på Konstfacks Vårutställning hade en tydlig inriktning 
mot hållbar utveckling och behandlade frågor om bland annat hållbar konsumtion eller 
hållbara samhällen. Som exempel kan nämnas det bildpedagogiska arbetet Omsorg och 
respekt: strategier, metoder och material för en mer hållbar bildundervisning, eller För 
vissa ett måste, för andra ett val, ett arbete om urbant friluftsliv. 

#Arbetsmiljö 

Under 2016 har Konstfack inlett arbetet med att implementera Arbetsmiljöverkets före-
skrifter och allmänna råd om organisatorisk och social arbetsmiljö (AFS 2015:4). Social 
skyddsrond genomfördes som en del i det uppföljande arbetet utifrån resultatet i medar-
betarundersökningen 2015. Varje enhet har under 2016 arbetat vidare med sitt resultat 
rörande frågor som; villkoren i det egna arbetet, enhetens uppdrag och mål samt identi-
fierade förbättringsområden. Flera enheter har haft fokus på att förbättra villkoren för 
samarbete och dialog kring uppdrag, mandat och arbetsuppgifter.  

En utbildningsdag om den nya AFS:en genomfördes under våren för chefer och andra i 
arbetsledande ställning med temat: Hur kan vi förebygga ohälsosam arbetsbelastning på 
Konstfack? 

Som ett led i arbetet med det nya styrdokumentet ”Arbetsordning och delegering av 
beslutanderätt” (se ovan) reviderades även Arbetsmiljökommitténs uppdrag. 

Under 2016 genomfördes en revision på flera av Konstfacks processventilationsanlägg-
ningar, vilket resulterade i att mindre arbetsmiljöproblem kunde lösas och förbättras.  An-
strängningar att lösa textilverkstadens arbetsmiljöproblem har varit prioritet under 2016. 
Företagshälsovården (Betania) har kallats in ett antal gånger för att klargöra vilka arbets-
miljöproblem som kan finnas samt riskbedöma och genomföra uppmätningar om före-
komst av ammoniakgas vid fixering. Ombyggnation av färgeriets ventilationshuv har 
genomförts. Utöver det har en ny skyddsområdesindelning gjorts. Ombyggnation av 
glasugnen i glashyttan har också lett till förbättringar i den fysiska arbetsmiljön. 

Den årliga introduktionen i arbetsmiljö och säkerhet för personal och studenter genom-
fördes vid höstterminens start samt för personal i början av vårterminen.  
 
Arbetsmiljöverkets självskattningstest används som diskussionsunderlag i det systema-
tiska arbetsmiljöarbetet.  Graderingen är från noll till maximala 5.0 poäng och resultatet 
skiftar något över treårsperioden: 3,7 (2013), 3,8 poäng (2014) till 3,6 (2015). Under 2016 
blev det en tillbakagång i det systematiska arbetsmiljöarbetet till 3.4 poäng, vilket bland 
annat kan förklaras av dröjsmål kring skriftlig arbetsmiljödelegation till nya chefer.  