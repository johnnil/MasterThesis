#GD har ordet

Det är glädjande att konstatera att VTI kan redovisa en 
tydlig resultatförbättring under 2016 i jämförelse med 
2015. Det är framförallt forskningsavdelningen Samhälle, 
miljö och transporter (SAMT) som kan uppvisa en fortsatt 
positiv utveckling inom flera forskningsområden. VTI har 
också genom organisationsjusteringar och omprövningar 
av arbetsuppgifter inom olika stödfunktioner minskat 
kostnaderna, vilket har bidragit till resultatförbättringen.

VTI behöver fortsatt hantera de behov av omställning av 
forskningsverksamheten som orsakas av att finansieringen 
av flera stora nationella kompetenscentrum inom 
transportområdet har minskat. Den tunga forsknings­
utrustning som finns vid VTI medför också stora utmaningar 
för att säkerställa hög beläggning och tillräcklig finansiering. 
Även inom dessa delar av VTI har organisationen förändrats 
med nya forskningsenheter och inriktningar, vilket bäddar 
för utveckling av verksamheten inom områden som 
digitalisering, automatisering och simulering.

VTI har varit fortsatt framgångsrikt i genereringen av nya 
internationella projekt inom EU:s ramprogram och inom 
andra internationella utlysningar. Under året startade ett stort 
EU­projekt med fokus på automatisering och förarassistans 
som VTI koordinerar. De internationella projekten är viktiga 
för VTI, men också för svensk transportforskning och den 
svenska transportsektorn i stort. Här behöver emellertid 
frågan om nationell medfinansiering av EU­projekt för 
forskningsinstitut lösas för att den positiva utvecklingen ska 
kunna fortsätta under kommande år.

VTI har under flera år arbetat för att utveckla den 
vetenskapliga kvalitén i forskningen och under året 
tillsattes professorstjänsten inom miljöanalys med 
inriktning mot transporter, vilket innebär att VTI har fem 
professorer. Publiceringen av vetenskapliga artiklar nådde 
en hög nivå under 2016 och fyra doktorander inom VTI:s 
doktorandprogram blev färdiga doktorer. VTI har en stor 
betydelse för den långsiktiga kunskapsuppbyggnaden 
och kompetensförsörjningen inom transportområdet, och 
för förvaltning och utveckling av den kunskapsbas som 
transportsektorn behöver. 

Sammantaget är VTI väl positionerat för att ta sig an 
de frågeställningar och kunskapsbehov som orsakas 
av de stora samhälls­ och förändringsutmaningarna. 
VTI:s mångdisciplinära och tillämpningsinriktade 
forskningskompetens och forskningsinfrastruktur är en stor 
och samlad resurs som används för att ta fram de kunskaps­ 
och beslutsunderlag som de transportpolitiska målen 
förutsätter. VTI ska göra sitt bästa för att utöka och utveckla 
institutets bidrag till kunskapen om transportsektorn, 
vilket kräver långsiktigt stabila förutsättningar, rättvisa 
konkurrensvillkor och en uthållig basfinansiering.


#Ett institut med forskning inom alla transportslag 

VTI, Statens väg- och transportforskningsinstitut, är ett oberoende och internationellt  
framstående forskningsinstitut inom transportsektorn. 

VTI genomför tillämpad forskning och utveckling, 
utredningar, mät ning och prov ning. Verksam heten rör 
samtliga transport slag. Institutet har en bred kompetens­
profil med kärn kompetens inom områdena säkerhet, 
ekonomi, miljö, trafik­ och transport analys, kollektiv­
trafik, beteende och samspel mellan människa­fordon­
transportsystem samt inom väg konstruktion, drift och 
underhåll.

VTI:s huvudkontor finns i Linköping där huvud delen 
av verksamheten är förlagd och där institutet också har 
sina laboratorie resurser och större delen av sin tunga 
forsknings utrustning. Institutet har även kontor i Borlänge 
och Stockholm, där tonvikten ligger på forskning inom 
transport ekonomi och transport policy, i Göteborg med 
huvud saklig forsknings inriktning mot fordons teknik och 
fordons säkerhet samt ett kontor i Lund med in riktning på 
kollektiv trafik.


#VTI ska bidra till ett hållbart transportsystem

VTI:s huvuduppgift är att bedriva forsknings- och utvecklingsverksamhet enligt instruktion 
från regeringen (SFS 2007:964). Samtidigt är VTI en uppdrags myndighet som ska utföra 
den forskning som efterfrågas av uppdrags givare och forsknings beställare.

#Uppdrag

Som statlig myndighet under Näringsdepartementet har 
VTI följande uppgifter enligt instruktionen:

”Statens väg­ och transportforskningsinstitut har till huvud­
uppgift att bedriva forskning och utveckling som avser infra­
struktur, trafik och transporter. Institutet ska verka för att 
de transport politiska målen uppnås genom att bidra till att 
kunskapen om transportsektorn kontinuerligt förbättras.”

Detta samhällsuppdrag innebär att VTI ska bidra till 
utvecklingen av ett effektivt och lång siktigt hållbart 
transport system. I instruktionen står också:

”I institutets uppgifter ingår att

* bedriva samhällsmotiverad tillämpad forskning,

* tillhandahålla tvärvetenskapliga forskningsmiljöer,

* samverka med universitet och högskolor som bedriver 
näraliggande forskning och utbildning. 

Institutet får medverka i internationellt samarbete på 
områden som hör till dess uppgifter.” 