#Generaldirektören har ordet 
 
Under 2016 har Kustbevakningen tagit ett stort steg mot målet att nå en bättre enhetlighet och 
tydligare styrning i myndigheten. Ett gott samarbete med medarbetare och fackliga represen-
tanter har lagt grunden för den nya organisation, som trädde i kraft den 1 september 2016. 
Kustbevakningen har nu en nationell ledning som gemensamt ska ta ansvar för att få ut så 
mycket kustbevakningsverksamhet som möjligt. Fortfarande återstår mycket arbete, men med 
fortsatt gott samarbete, och ökat fokus på ledar- och medarbetarskapsfrågor under 2017 är 
planeringen att uppnå vårt mål med förändringsarbetet 2018. 
 
Myndigheten har under hela 2016 deltagit i Frontex insatser i Medelhavet och vi har fortsatt 
att bistå Polisen i den förstärkta gränskontrollen. Att parallellt med Kustbevakningens ordi-
narie uppdrag klara av dessa insatser och myndighetens eget förändringsarbete har varit en 
utmaning. Tack vare prioriteringar och gott arbete av våra medarbetare har vi ändå levererat 
en verksamhet med hög kvalitet. 

Det är glädjande att vi under året har kunnat fortsätta att satsa på rekrytering, bland annat 
genom dubbla aspirantklasser. När de nya medarbetarna är färdigutbildade har vi kommit en 
bra bit för att förbättra vårt vakansläge.  

Under 2016 fick Kustbevakningen ett efterlängtat besked om att regelverket för att ge 
myndigheten utökade rättsliga befogenheter ses över. Under 2017 kommer därför ett 
omfattande förberedelsearbete att genomföras inför regelförändringen.  

För två år sedan fick Kustbevakningen ett positivt besked om ökat anslag. Ökningen motsva-
rade hälften av den anslagsökning myndigheten behöver för att långsiktigt säkerställa en 
verksamhet och ekonomi i balans. Behovet av ytterligare tillskott kvarstår. För att få en 
långsiktigt hållbar verksamhet behöver investeringar i vår fartygsflotta och våra flygplan nu 
prioriteras. Det gäller komponentutbyten, livstidsförlängningar och nyinvesteringar. Detta 
område har på grund av obalans mellan verksamhet och ekonomi under flera år prioriterats 
ned. 

Nationellt och internationellt samarbete är viktigt, men kräver betydande resurser. Frontex 
efterfrågar även fortsättningsvis våra insatser och myndigheten har inför 2018 även åtagit sig 
ordförandeskap i Baltic Sea Region Border Control Cooperation (BSRBCC). Vidare ska 
Kustbevakningen under 2018 också anordna en större internationell miljöräddningsövning, 
Balex Delta. Dessa engagemang kräver betydande 
förberedelser, ett arbete som redan har påbörjats och 
som kommer att vara intensivt under 2017.  

Jag vill rikta ett stort tack till alla medarbetare i 
Kustbevakningen för ett väl genomfört arbete under 
året. Under 2017 fortsätter våra insatser för en hållbar 
havsmiljö och ökad säkerhet till sjöss tillsammans med 
samverkande myndigheter och organisationer. Jag ser 
fram emot att göra detta tillsammans med er. 

#Sammanfattning med ekonomiskt resultat 
 
Enligt regleringsbrev för 2016 ska Kustbevakningen redovisa och kommentera verksamhetens 
resultat i förhållande till de uppgifter som myndigheten ska utföra enligt författningar och 
regeringsbeslut. Nedan beskrivs en sammanfattande bedömning av årets resultat utifrån mål i 
regleringsbrevet. En mer ingående beskrivning av mål och verksamhetsresultat redovisas 
under respektive avsnitt i årsredovisningen. 

#Mål från regleringsbrev 2016 
 
#Miljöräddningstjänst  
 
Kustbevakningen ska kunna bekämpa oljeutsläpp på 10000 ton till sjöss. Myndigheten ska 
utveckla denna förmåga. Dessutom ska myndigheten utveckla sin förmåga till nödbogsering, 
nödläktring och brandbekämpning till sjöss.  

Kustbevakningen bedömer att målet i huvudsak har uppnåtts då planerad miljöskyddsbered-
skap upprätthållits i tillräcklig omfattning, både operativt och tekniskt. Årets miljöräddnings-
tjänstoperationer har genomförts med gott resultat, utifrån myndighetens förutsättningar 

Under året har inga större miljöräddningstjänstoperationer genomförts. Kustbevakningen be-
dömer, framför allt utifrån myndighetens rådande vakansläge, att nuvarande resurser skulle 
vara otillräckliga för att hantera ett större oljeutsläpp som kräver lång uthållighet.  

Kustbevakningens förmåga har vidmakthållits och utvecklats genom framför allt utbildnings- 
och övningsverksamhet. Myndigheten har också fortsatt rekryteringen av aspiranter i högre 
takt för att komma tillrätta med vakansläget.  

#Kontrollverksamhet 
 
Kustbevakningen ska vidareutveckla sina arbetsmetoder när det gäller att förbättra urvalet av 
kontrollobjekt. Kontrollverksamheten ska genomföras i nära samarbete med berörda myndig-
heter i syfte att bidra till att uppfylla målen inom huvudansvariga myndigheters ansvarsom-
råden.  
 
Kustbevakningen bedömer att målet uppnås. Utveckling under året har lett till en förändring i 
arbetsmetoder inför kommande år. Inom flera områden ersätts tidigare tillsynsplaner med 
planering på mer lokal nivå utifrån lokala riskbedömningar, för att på ett bättre sätt kunna 
omhänderta lokalkännedom och inkomna tips. Det ger också bättre möjligheter att mer flexi-
belt kunna styra verksamheten beroende på exempelvis väderleken där fint väder kan ge ökad 
sjötrafik i delar av landet. Verksamheten kan också styras om utifrån andra påverkansfaktorer 
i omvärlden, som till exempel behov av en utökad gränskontrollverksamhet.   

#Brottsbekämpning 
 
Kustbevakningen ska vidareutveckla sin brottsbekämpningsverksamhet, särskilt avseende den 
brottsutredande verksamheten.  
Myndighetens övervakning i brottsbekämpande syfte ska bedrivas utifrån identifierade pro-
blembilder. 

Kustbevakningen ska delta i arbetet med att bekämpa den organiserade brottsligheten med 
maritim anknytning. Myndigheten ska i sitt brottsbekämpande arbete beakta regeringens na-
tionella strategi mot terrorism (skr. 2014/15:146). 
 
Kustbevakningen bedömer att målet delvis uppnås. Myndigheten har deltagit i arbete med att 
bekämpa organiserad brottslighet och har bedrivit övervakning utifrån identifierade problem-
bilder.  

Vidareutveckling av verksamheten har till viss del skett i samband med myndighetens om-
organisation, men bedöms inte ha skett i tillräcklig omfattning. Dessutom har ett högre inflöde 
av ärenden i kombination med vakansläget lett till att handläggningstiderna har ökat. 