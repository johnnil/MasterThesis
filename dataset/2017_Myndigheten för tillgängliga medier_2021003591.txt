#Generaldirektörens förord

Möjligheten att kunna läsa är en viktig grund i ett jämlikt och demokratiskt 
samhälle. Därför behövs MTM. Vi sätter användaren främst. Vi ser till att 
alla får tillgång till litteratur, samhällsinformation och nyheter oavsett läs-
förmåga eller funktionsnedsättning. 

Med användaren i fokus har vi under 2017 tagit fram en framtidsstrategi 
för att främja tillgänglig läsning för alla. Alla medarbetare samt MTM:s råd 
och nämnder har varit delaktiga i detta arbete. 

Varför behövs en ny framtidsstrategi? Det händer mycket i omvärlden 
som påverkar vår verksamhet. Den tekniska utvecklingen och digitalise-
ringen innebär nya möjligheter för personer med funktionsnedsättning. 
Kommersiella lösningar kan allt oftare användas av alla oavsett funktionsför-
måga. Många digitala tjänster och produkter bidrar till inkludering i samhäl-
let, men de är inte automatiskt tillgängliga. 

Utifrån vårt uppdrag och med utgångspunkt i FN:s konvention om mänsk-
liga rättigheter, barnkonventionen och funktionshinderskonventionen, har vi 
tagit fram fyra fokusområden för de kommande åren för att främja tillgänglig 
läsning för alla. Den strategiska inriktningen är att vi med ledande kunskap 
och användarna i fokus främjar tillgänglig läsning i samhället. Inriktningen ska 
vara vår ledstjärna i verksamhetsplanering och dagligt arbete. 

Vi vill arbeta för att litteratur, samhällsinformation och nyheter är till-
gängligt redan från början, i enlighet med principen om universell utform-
ning. I vår roll som ett kunskapscentrum ska vi samverka med producenter, 
förmedlare och andra i arbetet att nå fram till användarna. Siktet bör vara 
att hela samhället ser fördelarna med tillgänglig läsning. 

Under 2017 har vi i samarbete med läns- och regionbibliotek lanserat 
den digitala tjänsten Talboken kommer till taltidningsprenumeranter. Den nya 
taltidningsappen Akila gör tidningsläsandet enklare för personer med läs- 
och skrivsvårigheter/dyslexi. Lättlästa böcker och nyheter underlättar för 
nyanlända svenskar att lära sig svenska och ta del av information.

Regeringen har beslutat att MTM ska omlokaliseras och finnas i Malmö 
från och med den 1 januari 2020. Vi kommer att ta fram en plan för omlokali-
seringen och i den fokusera på våra med-
arbetare och våra användare. Vi har ett 
viktigt uppdrag och det behöver vi värna.

Tillgänglig läsning behövs!


#Verksamhetsöversikt

#Vision och strategi

Myndighetens verksamhet har sin grund i de övergripande uppdrag och 
uppgifter som ingår i förordningen (2010:769) med instruktion för Myndig-
heten för tillgängliga medier samt regleringsbrev. Utifrån detta har MTM 
formulerat sin vision och sin nya strategiska inriktning.

#Vision

Ett samhälle där all läsning är tillgänglig.

#Strategisk inriktning

Med ledande kunskap och användaren i fokus främjar vi tillgänglig läsning i 
samhället.

#Prestationsredovisning

MTM redovisar sin verksamhet utifrån prestationerna nedan och resultat-
redovisningen är indelad efter dessa.

* Medier lättläst

* Medier kultur

* Medier utbildning

* Utveckling

* Dagstidningar

* Tidskrifter

* Individuell service

För varje prestation redovisar MTM verksamhetens resultat i förhållande till 
de uppgifter som myndigheten har i förordningen (2010:769) med instruk-
tion för Myndigheten för tillgängliga medier. För de flesta av prestationerna 
är det inte relevant att redovisa någon styckkostnad, då prestationerna ofta 
skiljer sig mycket åt i kostnad och omfattning mellan åren. Från och med 
2017 redovisas den individbaserade statistiken uppdelad efter juridiskt kön. 
Med kvinna/flicka respektive man/pojke avses det tilldelade könet utifrån 
personnummer. Till kategorin övriga räknas personer som saknar svenskt 
personnummer, exempelvis utländska högskolestudenter och asylsökande 
med LMA-nummer, eller organisationer/institutioner.