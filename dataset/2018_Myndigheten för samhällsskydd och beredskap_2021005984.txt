#Förord

Ett antal större händelser har präglat verksamhetsåret 2018:

* Extrema väder. Vårens översvämningar i framförallt Dalarna följdes av den varmaste 
sommaren på mycket länge. Som en följd av torkan uppstod exceptionellt höga 
brandriskvärden redan i mitten av juni. De många svårsläckta skogsbränderna i 
juli månad krävde en kraftsamling av hela det svenska samhället, även av MSB.

* Valet 2018. MSB i nära samverkan med andra berörda myndigheter har vidtagit åt-
gärder för att förebygga försök till informationspåverkan och desinformation som 
skulle kunna störa valprocessen och den efterföljande regeringsbildningen. MSB 
bedriver omvärldsbevakning och analys för att identifiera och möta sådana försök. 

* Ökat tempo i totalförsvarsplaneringen som påverkar nästan all verksamhet i 
myndigheten.

* Arbetet med broschyren Om krisen eller kriget kommer som delades ut till alla 
hushåll i anslutning till Krisberedskapsveckan i slutet av maj 2018. 

* Implementeringen av NIS-direktivet och den vidgade it-incidentrapporteringen. 

Under året har MSB tecknat ett avtal som innebär att Sverige genom MSB kommer att 
ansvara för EU:s lager för förstärkningsresurser, och praktiska förberedelser för den 
uppgiften har vidtagits. Det är frukten av ett långvarigt arbete och ett förtroende för 
MSB:s kapacitet att sköta logistik och förstärkningsresurser.

MSB har ett brett uppdrag och en tydlig expertroll inom en rad områden, och 
verksamheten har breddats sedan starten 2009. Det mångfacetterade uppdraget gör att 
myndigheten behöver förstärka kommunikationsarbetet och tydliggöra uppdraget för 
att underlätta för dem vi möter, de vi är satta att stödja.

Tillsammans i ledningsgruppen och i chefsgruppen har vi därför under året mejslat 
fram grunddragen i en delvis förändrad organisation som kommer att formas under 
inledningen av 2019. Hur det gick återkommer vi till i nästa årsredovisning – och det 
kommer att påverka hur vi då redovisar myndighetens arbete. 

Min bedömning av 2018 års verksamhet är att MSB levererat det vi ska och svarat mot 
förväntningarna i det skarpa läge som uppstod vid bränderna under den heta sommaren. 

Erfarenheterna från sommaren 2018 har vi använt för att bygga det svenska krisbe-
redskapssystemet mer robust inför framtida samhällspåfrestningar.


#Kort om MSB

MSB har till uppgift att utveckla samhällets förmåga att förebygga och 
hantera olyckor och kriser. Arbetet görs tillsammans med många andra 
aktörer – kommuner, landsting, myndigheter, organisationer och företag, 
nationellt och i andra länder. När en allvarlig olycka eller kris inträffar 
ger MSB stöd till de som är ansvariga och driver den aktörsgemensamma 
hanteringen. Det operativa arbetet med att hantera samhällsstörningar 
bör vara sammanhållet i hela hotskalan, från fredstida kriser till krigsfara 
och krig. Förordningen (2008:1002) med instruktion för MSB har, från 
och med den 1 oktober 2018, förtydligats såvitt avser myndighetens 
övergripande ansvar och roll inom det civila försvaret, utbildnings- och 
övningsverksamhet inom civilt försvar, planering av det civila försvaret, 
och samordning och stöd vid höjd beredskap. MSB ska också se till att 
samhället lär sig av det som inträffat. Myndigheten har även ett brett 
uppdrag inom EU- och internationellt samarbete.

#Verksamhetsindelning

Baserat på myndighetens instruktion är MSB:s verksamhet indelad enligt 
nedan, vilket även är grunden för redovisningen i årsredovisningen. 

#Samhällets förmåga att förebygga olyckor, kriser och krig 

#Brand- och olycksförebyggande arbete 

MSB:s arbete inom det brand- och olycksförebyggande området bidrar 
till att minska antalet bränder och olyckor med konsekvenser för liv, 
hälsa, egendom och miljö. I arbetet ingår även att på olika sätt stödja 
aktörer att förbereda sig för de utmaningar som ett förändrat klimat kan 
föra med sig, nationellt såväl som internationellt. Läs mer om våra resul-
tat för 2018 på sidan 17. 

#Kontinuitet i samhällsviktig verksamhet 

Skydd av samhällsviktig verksamhet är viktigt för att samhället ska 
fungera i fred och för att viktiga samhällsfunktioner ska kunna upprätt-
hållas under höjd beredskap. MSB:s arbete inom området bidrar till att 
samhällsviktig verksamhet kan motstå och återhämta sig från störningar 
inklusive väpnat angrepp. Läs mer om våra resultat för 2018 på sidan 29. 

#Hantera farliga ämnen 

MSB:s arbete inom området bidrar till att antalet olyckor med farliga 
ämnen är fortsatt lågt och att möjligheterna för att tillverka explosiva 
ämnen i hemmiljö är kraftigt begränsade. MSB utfärdar föreskrifter, 
följer upp att lagar och regler följs samt sprider information som bidrar 
till en säkrare hantering av farliga ämnen. Läs mer om våra resultat för 
2018 på sidan 31.

#Hantera information säkert 

MSB främjar ett systematiskt långsiktigt arbete med informationssäkerhet 
på alla nivåer i samhället. I det ingår att verka för att informationssäker-
het blir en integrerad del i arbetet med att skapa kontinuitet i samhälls-
viktig verksamhet. Läs mer om våra resultat för 2018 på sidan 34.

#Samhällets förmåga att hantera olyckor, kriser och krig 

#Genomföra räddningsinsatser 

MSB:s arbete inom området bidrar till att räddningsinsatser bedrivs 
mer effektivt och att konsekvenserna för liv, hälsa, egendom och miljö 
begränsas. I arbetet ingår att ta fram kvalitetssäkrade metoder och teknik 
som kan användas vid räddningsinsatser men också att verka för att 
 ansvariga aktörer samutnyttjar sina resurser. Läs mer om våra resultat 
för 2018 på sidan 41. 

#Agera samordnat vid händelser 

MSB:s arbete bidrar till att berörda aktörer agerar samordnat så att 
samhällets samlade resurser används effektivt och konsekvenserna av 
händelser begränsas. I arbetet ingår både att förbereda aktörerna för att 
hantera händelser och att stödja aktörerna när händelser väl inträffat. 
Läs mer om våra resultat för 2018 på sidan 56. 

#Stödja Försvarsmakten vid höjd beredskap 

MSB:s arbete inom området bidrar till att civila aktörer snabbt, samord-
nat och effektivt kan stödja Försvarsmakten vid höjd beredskap. I detta 
ingår att vara pådrivande för att samhällets aktörer planerar för att möta 
Försvarsmaktens behov. Läs mer om våra resultat för 2018 på sidan 76.

#Generell utveckling av samhällsskydd och beredskap 

MSB:s arbete inom området bidrar till att skapa en ökad systematik i 
arbetet med samhällsskydd och beredskap och att ge en samlad bild av 
risker och sårbarheter i samhället som underlag för beslut om åtgärder. 
MSB utvecklar även former för samverkan mellan ansvariga aktörer. 
Läs mer om våra resultat för 2018 på sidan 78. 

#Prestationstyper 

MSB påverkar förmåga inom samhällsskydd och beredskap genom lagar 
och regler, ekonomiska styrmedel och kunskapsstyrning. De förmågor 
som verksamheten redovisas i är uppdelad i följande prestationstyper: 

* författningsarbete 
* tillståndsgivning 
* tillsyn 
* bidragsgivning 
* utbildning 
* övning 
* metod- och teknikstöd 
* beslutsunderlag och kunskapsförmedling 
*samordning 
* insatser och incidenthantering 
* förberedelse för MSB:s operativa arbete 
* stödjande och styrande arbete