#Rektor har ordet

Det har varit fantastiskt roligt att 
vara rektor under 2017. Året har 
kännetecknats av förväntan och 
förberedelser inför universitetsbli-
vandet den 1 januari 2018. Energi- 
nivån och ambitionsnivån har varit mycket hög 
bland både medarbetare och studenter, och det 
känns som att vi är ett sammanhållet lärosäte 
med en mångfald av kunskaper, tankar och idéer. 
I december 2017 var vi väl förberedda inför 2018. 
Vår nya högskolestyrelse hade fattat beslut om 
vår gemensamma strategi för Malmö universitet, 
och våra riktlinjer för att inrätta och avveckla 
ämnesområden och examina på avancerad nivå 
och forskarnivå var på plats, liksom regeringens 
beslut att vi får ett eget holdingbolag och inno-
vationskontor. Fakulteterna och institutionerna 
hade beslutat om treåriga verksamhetsplaner 
och implementeringen av vårt gemensamma 
kvalitetsramverk för utbildning var påbörjad. Så 
var även utvecklingen av ett kvalitetsramverk för 
forskarutbildningen. Bra jobbat!

Under 2017 togs en ny Strategi (Strategi 2022) 
för de fem kommande åren fram i bred för- 
ankring under ledning av rektor och prorektor. 
Arbetet med strategin har varit ett viktigt och läro- 
rikt arbete för framtiden. Det allra viktigaste för 
de fem kommande åren är att vi alla fokuserar 
på hög kvalitet i både utbildning och forskning 
som sker i samverkan och i ett internationellt 
sammanhang. Vår profil som ett nyskapande, 
samhällsengagerat, gränsöverskridande och fler- 
vetenskapligt lärosäte ska vi ta vara på i den fort-
satta utvecklingen av Malmö universitet. 

Under 2017 rekryterades fyra nya dekaner, 
och de fem fakulteterna arbetade under våren 
med att ta fram strategiska prioriteringar för 
forskning och forskarutbildning för 2018 och 
framåt. Vi hade ganska spänstiga diskussioner 
om hur stor andel av forskningsanslaget som bör 
användas till forskarutbildning. Rektor ville satsa 
på att stärka framstående forskning, och fakul-
teterna lyfte fram behovet av fler doktorander 
för att kunna skapa starka och sammanhållna 
akademiska miljöer. Diskussionerna resulterade 
i en bra blandning av strategiska prioriteringar 
på olika nivåer, men vi blev alla varse om att det 
utökade basanslaget för 2018 inte räcker särskilt 
långt. Detta på grund av det stora behovet av 
medfinansiering av forskningen som har extern 
finansiering och behovet av att forskningsför- 
ankra våra stora professionsutbildningar. 

Under 2017 har det varit ett intensivt arbete 
på olika nivåer med att ta fram strategier för en 
ökad extern forskningsfinansiering för Malmö 
universitet. Vi har under året bjudit in ledning-
arna för de stora forskningsfinansiärerna för att 
presentera vår forskning och diskutera viktiga 
finansieringsfrågor. Det finns ett stort intresse för 
Malmö universitets profilering av forskningen. 
Under 2017 fick vi två nya Marie Curie Forskar- 
skolor (Horizon2020) vilket visar att vi kan 
konkurrera på högsta nivå. Vi har redan tidigare 
visat att vi kan ”koka soppa på en spik” och får 
en god utväxling av vår forskning. 

En viktig satsning under 2017 var initierandet 
av 12 flervetenskapliga forskarnätverk och semi-
narieserien Knowledge for Change som kan 
ge oss begrepp för hur vår forskningsbaserade 
kunskap på olika sätt kan bidra till en hållbar 
samhällsförändring. 

Det kanske viktigaste arbetet under 2017 var 
framtagandet av en handlingsplan för jämställd-
hetsintegrering. Vi har mycket att arbeta med om 
vi ska uppnå jämställdhet inom akademin och 
tyvärr har vi inte lyckats uppnå rekryterings- 
målet för kvinnliga professorer under 2017. 
Endast 11% av våra nya professorer var kvinnor 
och regeringens mål för perioden 2017-2019 är 
53% så vi har lite att arbeta med under 2018 
och 2019. #Metoo upproret visade även att det 
finns många exempel på sexuella trakasserier och 
kränkande särbehandling inom akademin. Vid 
Malmö universitet ska vi naturligtvis ha noll- 
tolerans mot alla former av kränkningar. 

Avslutningsvis vill jag nämna att vi under 2017 
lämnade in en intresseanmälan för att bedriva 
polisutbildning som regeringen sade ja till. Att ut- 
bilda poliser blir ett spännande och viktigt arbete 
under de kommande åren. 


#Studentkårerna om året som gått

Studenter och doktorander vid Malmö universitet 
organiseras i tre kårer: Studentkåren Malmö, 
Odontologiska studentkåren och Doktorand-
kåren Malmö. De tre kårerna arbetar för att 
upprätthålla studenters och doktoranders rättig-

heter och för att utbildningar på grund-, avancerad- och 
forskarnivå ska hålla hög kvalitet. Studentinflytande utgör 
grunden för kårernas arbete och detta värderas högt på 
Malmö universitet. Under det gångna året har de tre kårer-
na gjort konkreta insatser i frågor som är aktuella för alla 
studenter och doktorander. Strukturen med tre kårer är en 
styrka då varje kår är specialiserad på sina frågor vilket 
möjliggör relevant stöd för deras respektive medlemmar. 

Kårerna vill börja med att tacka universitetet för ett 
gott samarbete i arbetet med strategi 2022 och på det 
sätt de försökt göra dokumentet så representativt och 
användbart som möjligt. Universitetsblivandet kommer 
leda till mer forskning och utveckling av såväl befintliga 
som nya forskningsmiljöer. Detta ger förutsättningar för 
starkare forskarutbildning och knyter utbildning närmare 
forskning. 

Utvecklingen av ett kvalitetsramverk för utbildning på 
grund-, avancerad och forskarnivå har varit centralt för 
kårerna, och vi ser positivt på den påverkan som ram-
verket kan medföra. Implementeringen av ramverket på 
grund- och avancerad nivå var i fokus under året medan 
det nya kvalitetsramverket för forskarutbildningen imple-
menteras under 2018.

Doktorandkåren har under 2017 arbetat med former-
na för universitetets nya stödfunktion för doktorander. 
Forskarstuderande kan nu genom Doktorandsupporten 
få stöd och hjälp i olika individuella ärenden vilket är ett 
viktigt led i kvalitetsarbetet inom forskarutbildningen. 
Diskussioner har även förts med universitetet om hur fors-
karutbildningen kan utvecklas utifrån resultaten i UKÄ:s 
doktorandundersökning. Vidare har Doktorandkåren tagit 
fram en ny logotype för att öka organisationens synlig-
het vilket är viktigt i och med att antalet doktorander 
på lärosätet ökar.

Odontologiska studentkåren har under 2017 arbetat med 
att informera och engagera studenterna vid Odontologiska 
fakulteten i utbildningsfrågor och vilka möjligheter man 
som student har att påverka sin utbildning. Gemenskap 
har också varit en viktig punkt, både mellan de tre 
grundutbildningarna på fakulteten, men särskilt med 
fokus på de internationella mastersstudenterna samt det 
nystartade programmet KUT – kompletterande utbildning 
för tandläkare. Det sista verksamhetsmålet har handlat 
om kvalitetssäkring, något som har genomsyrat hela 
2017. Fokus för Odontologiska studentkåren har här 
varit att man ska kunna fastställa en trivsam miljö, dit 
alla studenter ska känna sig välkomna, samt att kåren ska 
kunna bidra med en trygghet och en punkt dit studenter 
ska kunna söka sig vid behov.

En av grundförutsättningarna för att lyckas med sina 
studier är att ha en trygg bostad. I dagens Malmö finns ett 
generellt underskott på bostäder vilket sätter studenterna 
i ett utsatt läge. Förmångfalden inom universitetet är 
bostadssituationen en oerhört stor utmaning. Därför har 
Studentkåren Malmö lagt stort fokus under hösten på att 
lyfta bostadsfrågan. 

En annan viktig fråga för Studentkårerna är utveck-
lingen av campus. Bland annat är kårhusets storlek och 
placering i framtiden en ytterst viktig fråga för organisa-
tionens fortsatta verksamhet och utveckling. Dessutom 
har Studentkåren Malmö varit en aktiv part i utveckling-
en av universitetets studiemiljöer i och emellan de olika 
byggnaderna. 

Kårerna verkar också för att universitetet ska fortsätta 
sitt arbete med att bredda deltagandet inom utbildning och 
forskning. Vi ser redan nu att Malmö universitet arbetar 
med frågan, men det finns fortsatta utvecklingsområden 
såsom introduktionen av nya studenter och doktorander, 
en förbättrad högskolepedagogik, ett mer digitaliserat 
lärosäte, möjligheten till bättre feedback från lärare och 
handledare, en mer utvecklad mentorsverksamhet samt 
generellt stöd för de studenter som är i behov av det. 

Som vi har kunnat se i den allmänna debatten kring 
#metoo är arbetet med likabehandling en fortsatt viktiga 
fråga att driva inom universitetet. Den centrala frågan är 
direkt sammankopplad med utbildningskvalitet och den 
vardagliga verksamheten. Därför är det bra att universitetet 
nu börjar arbeta mer strukturellt med frågan tillsammans 
med kårerna. 

Det har varit en stor utmaning för Doktorandkåren och 
Studentkåren att försöka öka anslutningsgraden under 
året. Universitetet och kårerna har dock en tydlig samsyn 
kring vikten av hög anslutningsgrad för ett starkt student-
inflytande vilket skapar goda förutsättningar för kårernas 
arbete med medlemsrekrytering under kommande år. 
Odontologiska studentkåren har fortsatt hög anslutnings-
grad och har arbetat för att detta ska bibehållas och stärkas 
ytterligare Medlemmarna är kårernas viktigaste resurs 
och utgör grunden för att säkerställa kårernas oberoende 
och inflytande. Kårerna och universitetet måste även fort-
sättningsvis utveckla strategier för att studenter och dok-
torander ges goda förutsättningar för att ta på sig olika 
förtroendeuppdrag och därmed stärka studentinflytandet 
vid Malmö universitet.

Kårerna vid Malmö universitet ser fram emot ett 2018 
där vi fortsätter ha ett gott samarbete, både mellan kårerna 
och mellan kårerna och Malmö universitet. 