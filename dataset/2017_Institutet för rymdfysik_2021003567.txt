#Förord

År 2017 var ett mycket speciellt år för Institutet 
för rymdfysik, IRF. Tre huvudhändelser ägde rum 
under året: IRF:s 60-årsjubileum, Statskontorets 
myndighetsanalys och förberedelse för en om-
organisation av forskningen. 60-årsjubileet som 
hölls i oktober samlade mer än 200 personer och 
blev ett mycket framgångsrikt evenemang som 
demonstrerade inte bara institutets prestationer 
under de senaste 60 åren utan också planer och 
utmaningar för framtiden.

Myndighetsanalysen som genomfördes under 
perioden maj-oktober 2017 drog slutsatsen att IRF 
”fullgör sitt uppdrag på ett mycket förtjänstfull 
sätt”, en slutsats som alla IRF:are bör vara mycket 
stolta över. Myndighetsanalysen indikerade också 
nya utmaningar och gav rekommendationer om 
hur IRF kan förbättra sin verksamhet ännu mer, 
en vägledning som institutledningen tar på stort 
allvar.

För att förstärka markbaserad forskning och 
skapa en ny stark dynamisk forskningsmiljö, slår 
vi ihop två forskningsprogram till Sol-, rymd- och 
atmosfärforskningsprogrammet (Solar, Terres­
trial and Atmospheric Research, STAR). Vi utökar 
också vår observatorieverksamhet som även kom-
mer att inkludera övervakning av atmosfäriska 
parametrar.

IRF fortsätter att medverka i ett mycket stort antal 
publikationer – fler än 125 per år under de senaste 
tre åren. Ett stort antal (13) satelliter som IRF 
tillverkat instrument till, var eller är fortfarande 
fungerande och gjorde många av publikationerna 
möjliga. Arbetet med framtida satellitprojekt 
dominerades av utveckling och byggande av två 
instrument för den första europeiska satelliten  
till Jupiter, JUICE (Jupiter Icy Moons Explorer). 
Detta är det mest utmanande rymdprojektet 
IRF deltagit i, inte bara på grund av en mycket 
besvärlig strålningsmiljö vid Jupiter utan också 
på grund av de krav som ESA ställer på den här 
typen av projekt. Ett oväntat beslut under året 
gav oss tillfälle att leverera ett instrument till en 
kinesisk månrover, Chang’e 4. Rymdsonden ska 
skjutas upp under 2018. 

Under 2017 avslutade den amerikanska rymd-
sonden Cassini sin rymdmission till Saturnus och 
dess månar genom att flyga in i jätteplanetens 
gasmassor. Ombord fanns ett instrument från IRF 
som gjorde mätningar under hela den 13 år långa 
undersökningen av planeten och dess omgivning. 

År 2017 var också ett mycket framgångsrikt år 
för vår markbaserade forskning. EISCAT_3D, ett 
nytt avancerat radarsystem, fick klartecken för 
att starta konstruktionen. När EISCAT_3D är fär-
digbyggt kommer det att ge unika mätmöjligheter 
inte bara för IRF:s forskare utan för forskare i 
hela världen.

IRF fortsätter att understryka nyttan med rymd-
väderstudier och nu bedrivs det projekt som fi-
nansieras av Myndigheten för samhällsskydd och 
beredskap, MSB, med full fart framåt.

Institutet är en välfungerande forskningsorgan-
isation som producerar högklassig vetenskap och 
är en nyckelaktör i nationella, europeiska och in-
ternationella rymdprojekt. Institutet är kapabelt 
att utveckla och producera unika rymdinstrument 
och genomföra långsiktig övervakning av den 
unika arktiska miljön. Vi har lagt grunden för 
framtida forskningsinriktningar inom områden 
som rymdväder, yttre planeter, arktisk forskning 
och utveckling av ny teknisk infrastruktur såsom 
testanläggningen SpaceLab, mätningar med 
stratosfärballonger och småsatelliter (CubeSats). 
Vi stärker vårt samarbete med rymdindustrin 
och olika universitet för att säkerställa ännu mer 
samhällsnytta av vårt arbete.


#Resultatredovisning

#Översikt

Samhället är i ökande grad beroende av rymdteknik, 
och därmed även av rymdforskning. Forskningen 
vid Institutet för rymdfysik, IRF, bidrar till ökad 
förståelse för det som händer kring vår planet samt 
hur solen påverkar vår nära omgivning och övriga 
delar av solsystemet. Den teknik som utvecklas 
för att bedriva rymdforskning bidrar också till 
att skapa nytta för samhällets utveckling och 
människors välfärd.

IRF har lång erfarenhet av att utveckla och ta 
ansvar för avancerade mätinstrument i stora 
internationella forskningsprojekt. Dessa ger 
möjligheter för forskare att göra nya upptäckter 
och ger också unika möjligheter att sprida kunskap 
om, och skapa intresse för, naturvetenskap 
och teknik i hela samhället. IRF har egna test-
anläggningar, kalibreringsutrustningar, mekanisk 
verkstad och renrum för utveckling och integrering 
av mätinstrument.

IRF har en mycket erfaren och kompetent personal 
samt en infrastruktur som på ett bra sätt stödjer 
forskningsprojekten. Den stimulerande och 
kreativa forskningsmiljön ger goda förutsättningar 
för nya genombrott.

På regeringens uppdrag genomförde Statskontoret 
en myndighetsanalys av IRF under året. I rapporten 
skriver Statskontoret att IRF fullgör sitt uppdrag 
på ett mycket förtjänstfullt sätt. Rapporten 
innehåller även en rad rekommendationer, bl.a. 
att regeringen framgent bör förtydliga IRF:s 
roll i svensk och internationell rymdverksamhet 
samt att IRF tar fram förslag på hur institutet 
kan bidra till att vidareutveckla den svenska 
rymdverksamheten och redovisa vilka kostnader 
det skulle medföra. IRF arbetar med att ta fram en 
åtgärdslista för Statskontorets rekommendationer.

Några av de forskningsområden som IRF:s 
forskare arbetar med är:
* Atmosfär-, klimat- och norrskensprocesser i polarområdena.
* Processer för energiöverföring och acceleration av partiklar i rymdplasma.
* Turbulens och strukturbildning i rymden.
* Den dynamiska solen, dess magnetfält och plasmautflöde (solvinden).
* Vetenskapligt underlag till prognoser om rymdväder.
* Rymdplasmats växelverkan med solsystemets himlakroppar.

Vetenskapliga resultat sprids genom artiklar i 
expertgranskade tidskrifter och vid internationella 
konferenser. IRF arrangerar också egna 
konferenser och arbetsmöten som bidrar till 
erfarenhetsutbyte med forskare runt 
om i världen.

Forskare från IRF har som första-
författare under året bl.a. publicerat 
resultat om:
* Processer kring kometen 67P/Churyumov-Gerasimenko.
* Struktur och dynamik i Saturnus och dess månars plasma omgivningar.
* Processer i jordens övre atmosfär 
under sommarhalvåret.
*Plasmafysikprocesser i jordens 
närhet.
*Gränsskikt och energitransport i 
jordens magnetosfär.
* Solvindens växelverkan med mån-
en, Venus, Ceres och Merkurius.
* Utflöde av joner från Mars atmo-
sfär.

IRF bidrar med unik kompetens till utbildningar. 
Som exempel kan nämnas att många av IRF:s 
disputerade forskare handleder forskarstuderande. 
Flera forskare och ingenjörer bidrar till univer-
sitetsutbildningar och även gymnasieelevers 
projektarbeten.

Vid slutet av år 2017 var följande engagerade 
på hel- eller deltid i forskningen på IRF:s fyra 
verksamhetsorter: 39 anställda disputerade 
forskare (exklusive 2 tjänstlediga) och 14 
doktorander. Totalt hade IRF vid årets slut 106 
anställda (79 män, varav 2 varit tjänstlediga 
hela året, och 27 kvinnor, varav en tjänstledig 
del av året). I Kiruna arbetade 65 (exklusive 2 
tjänstlediga forskare), i Uppsala 34, i Umeå 2 och 
i Lund 3. Av dessa tjänster var 25 tidsbegränsade 
(17 i Kiruna, och 8 i Uppsala).

Grundforskningen och den tekniska utvecklingen 
vid IRF finansieras huvudsakligen med ram-
anslag från staten och forskningsbidrag från 
Rymdstyrelsen, Myndigheten för samhällsskydd 
och beredskap, MSB, och Vetenskapsrådet. 
Universitet ger stöd till doktorandtjänster och 
privata stiftelser som Kempestiftelserna bidrar till 
vissa investeringar. Dessutom får IRF medel från 
EU och det europeiska rymdorganet ESA genom 
att utföra forskningsuppdrag för deras räkning.

IRF samverkar aktivt med andra myndigheter och 
organisationer. Som exempel på samarbeten med 
svenska universitet kan nämnas att IRF har ett 
långvarigt samarbete med KTH inom dataanalys 
och utveckling av mätinstrument; har varit med och 
initierat forskarskolan i rymdteknik tillsammans 
med LTU; är ansvarig för att tillsammans med 
bl.a. Stockholms universitet ta fram underlag till 
MSB som ska kvalitetssäkra rymdväderprognoser; 
samt är partner i High Performance Computing 
Center North, HPC2N, vid Umeå universitet. 
Internationellt forskningssamarbete presenteras 
i mer detalj i avsnitt 2.5 och samverkan med 
näringsliv och samhälle  i avsnitt 5.2.

#Principer för resultatredovisning

I resultatredovisningen har personalkostnader 
använts som nyckeltal för fördelning av gemen-
samma kostnader mellan programmen.

Ramanslag och externa medel används för alla 
typer av verksamhet inom IRF. Kostnader för 
forskning, undervisning och handledning har 
schablonberäknats eftersom det inte finns en 
tydlig gräns mellan olika prestationer. Detta ger 
enligt vår uppfattning ändå en rättvis bild av 
fördelningen mellan olika prestationer. 

#Prestationer

IRF delar in verksamheten i tre olika typer av 
prestationer:

* Forskning och utveckling innefattar publicering 
av vetenskapliga resultat; insamling av data 
från, och drift av, vetenskapliga instrument; 
tillverkning, test och integrering samt planering 
av nya mätinstrument och forskningsprojekt. 
Inom denna prestation redovisas även samverkan 
och informationsaktiviteter (för en detaljerad 
redovisning, se avsnitt 2 och 5).

* Observatorieverksamhet förser forskare och 
andra med referensmätningar från marken 
samt information om solens påverkan på 
jordens närmiljö. I observatorieverksamheten 
ingår magnetometrar, riometrar, jonosonder, 
infraljudmikrofoner och firmamentkameror (se 
avsnitt 3).

* Medverkan i utbildning. Här redovisas 
utbildningsinsatser på grundläggande, avancerad 
och forskarnivå (se avsnitt 4).

IRF bedömer att verksamheten under året mycket 
väl uppfyller de övergripande kraven i institutets 
instruktion och regleringsbrev.