#ÖVERINTENDENTENS INLEDNING 
 
Under 2017 visade Moderna Museet i Stockholm tre viktiga kvinnliga konstnär-
skap i monografiska utställningar. Marina Abramovic från Serbien, en av pion-
järerna inom performancekonsten, fick sin första europeiska retrospektiv som 
omfattade alla aspekter av hennes konst. Efter premiären i Stockholm har ut-
ställningen gått på turné till Danmark, Italien, Norge och Tyskland. Sedan 
följer Polen och Serbien. Ett stor nyskapat verk realiserades under en vecka 
i samarbete med Eric Ericson International Choral Centre i den byggnad som 
förr var Skeppsholmskyrkan. Sällan har ett konstnärligt arrangemang i Sverige 
åtnjutit en sådan mediabevakning.   

Under sommaren fick Marie-Louise Ekman sin hittills mest omfattande retro-
spektiv och museet förvärvade en viktig målning från 1980-talet. Vidare fick 
Museet en donation av sex verk av ukrainsk-amerikanska Louise Nevelson och 
skapade en uppmärksammad presentation som fokuserade på reliefer och kollage. 

I Malmö gav Malmö Brinner, en utställning om revolt, drömmar och passioner, 
upphov till entusiastiska recensioner i sydsvenska medier. Uppskattad blev 
också Annika Erikssons The Social, konstnärens första museiutställning i sin 
hemstad. Under hösten öppnade en presentation av Ulf Rollofs mångbottnade 
konstnärskap och en utställning om gränslandet mellan dans, konst och poli-
tik: Public Movement.  

Samarbetet med universitet och högskolor har fortsatt, och museets vilja att 
låta konstarterna mötes blev åter synlig i den internationella litteraturfes-
tivalen Stockholm Literature och i samarbetet med ArkDes och Music and Arts 
vad gäller konserter i museets trädgård.    

Samlingspresentationen i Stockholm har gjorts med ambitionen att lyfta fram 
konstnärskap som representerar andra geografier än den för museet brukliga, 
med ett starkt fokus på utvecklingen i metropoler som Paris och New York. Ut-
ställningen Manipulera världen. Aktivera Öyvind Fahlström presenterade konst-
närer från sex kontinenter och levde på många vis upp till museets vilja att 
vara ett öppet museum i en större värld. Ambitionen är att projektet En 
större värld, som pågått sedan några år och involverat utställningar och fö-
redrag, på sikt också ska berika samlingen med viktiga verk av konstnärer 
från andra delar av världen. Ett upprop har resulterat i löften om finansiell 
förstärkning från vänföreningar och privatpersoner. Museet hoppas även på ett 
engångsbidrag från regeringen för att skapa större mångfald i samlingen.


#MUSEETS ÖVERGRIPANDE UPPGIFTER 

#Inledning 

Utställningar och samlingspresentationer är museets grundläggande sätt att 
levandegöra modern och samtida konst. Genom de ständiga val som görs för att 
komponera det bäst tänkbara utställningsprogrammet lyfts konsten fram och 
blir synlig i mötet med publiken. Valen görs mot bakgrund av museets historia 
och den värld museet är en del av, samtidigt utgör varje val en grundsten för 
den framtida historieskrivningen. Samlingen är inte en och odelad utan består 
av en mängd verk som för närvarande visas kronologiskt, men med utrymme för 
tematiska fördjupningar av olika slag. Här finns ständiga möjligheter till 
upptäckter och nya erfarenheter där ett historiskt vaneseende bryts mot ett 
”här och nu”. 

Faktorer som genusbalans, mångfalds- och barnperspektiv finns integrerat i 
hela planeringen och iscensättandet av museets utställningar och samling. I 
visningar, audioguider, filmer och andra förmedlingsaktiviteter poängteras 
ytterligare konstens självklara plats i dagens samhälle. 

Museet verkar för konstnärlig och kulturell förnyelse genom att aktivt arbeta 
med levande konstnärer. Konstnärerna som medverkar i utställningar eller 
andra program vittnar samfällt om att museet är en god samarbetspart som tar 
vara på konstnärernas erfarenheter samt främjar experiment och förnyelse. 
Endast så kan museet också fortsätta att utveckla sin position som ledande 
institution. 

Det för ett museum grundläggande arbetet med att främja konstvetenskapen, 
bl.a. genom att vetenskapligt belysa samlingen, görs kontinuerligt. I fors-
karsymposier, publika seminarier och skrifter lyfts frågeställningar och ny 
kunskap fram. Detta är ett tålmodigt och ibland mindre synligt arbete som 
ständigt pågår, internt och externt. 

Enligt museets visionsdokument ska Moderna museet fortsätta att verka i den 
anda av öppenhet och experimentlusta som alltid har varit dess signum. Kons-
tens och konstnärernas närvaro är av största betydelse, likaså dialogen med 
en aktivt deltagande publik. Genom att utveckla detta samspel byggs ett mu-
seum för framtiden. Mottot Ett öppet museum i en större värld har steg för 
steg implementerats i de flesta av museets delar och kommer att vara ledord 
för det fortsatta arbetet under 2018. 

Sammantaget har målen enligt museets verksamhetsplan för 2017 i huvudsak 
nåtts vad gäller antalet utställningar, visningar, verksamheten för barn och 
unga och förvärv. Det ekonomiska utfallet motsvarade budget med ett visst un-
derskott. Trots ett mycket högt besökarantal har en alltför liten andel av 
den stora publiken löst entréavgift för att budgeten skulle vara helt i ba-
lans. De allra flesta besökarna tar del av det fria utbudet som varit omfat-
tande.  

#Kvalitét

#Bakgrund 

Hur resonerar vi om kvalitet på Moderna museet? Och vad är kvalitet i en mu-
seiverksamhet? För en statlig myndighet som Moderna museet så har vi att 
svara mot regleringsbrev och följa upp verksamheten i en årsredovisning. En 
stor del av vår budget kommer via anslaget och bekostar i stort sett byggna-
dens hyra och personal. För att driva verksamheten måste vi skaffa intäkter 
vilket vi bland annat gör genom biljettintäkter, sponsorer, viss uthyrning av 
lokaler och produktion av utställningar för turné. Blir det ett överskott så 
kan vi förvärva konst - vilket också är en av våra huvuduppgifter som sam-
lande institution. 

Genom den fri entré-reform som genomfördes 2016 kompenseras museet för in-
täktsbortfall, men inte för alla intäkter. Fortsättningsvis kommer vi att be-
höva tillämpa ett ökat mått av blandekonomi för att uppnå målen för myndig-
heten, en stor utmaning eftersom så mycket av kostnaderna är bundna i hyra 
och löner.  

Vi arbetar med modern och samtida konst och har sedan 1958 varit ett museum i 
Sverige med en stark internationell inriktning. I nära fyrtio år var museet 
en konstinstitution men ingen myndighet. Myndighetsrollen har bidragit till 
att strama upp vissa delar, särskilt vad gäller måluppfyllelser och redovis-
ningar. Under 2000-talets första årtionde så efterfrågades fakta och verifi-
erbara data när årsredovisningen skulle sammanställas, något som nog de 
flesta kulturmyndigheter känner igen. Besöksstatistik var hårdvaluta. Men, 
vad säger då siffrorna om verksamheten i sig? En hel del, men inte allt vil-
ket gjorde att utställningskatalogerna ibland gav en bättre bild av verksam-
heten än de korrekta redovisningarna sammantaget. Sedan 2012 ombeds vi att i 
årsredovisningen definiera de kvalitativa aspekterna på verksamheten och i 
redovisningssammanhang fördjupa förståelsen av utfallet, från siffrornas kon-
kretion till ordens ofta mer mångbottnade möjligheter. I årsredovisningen för 
2017 ägnas därför återigen ett särskilt avsnitt åt kvalitet i verksamheten 
med en sammanfattning av de viktigaste kvalitetsindikatorerna. 

#Lagom kvalitet? 

Finns det en kvalitativ nivå som är ”lagom”? Detta svenska ord kan för en 
kulturinstitution vara förödande. Vore målet för ett resursmedvetet konstmu-
seum att det ska uppnå en lagom nivå för verksamheten skulle knappast vare 
sig hållbar relevans eller framgång uppstå. Så drivs ingen utveckling framåt 
utan för att alstra dynamik och önskvärda förändringar måste flera parametrar 
existera samtidigt. Om vi för in ytterligare ett mått, vad som kan vara till-
räcklig kvalitet för att uppnå önskat utfall, så handlar det om förmågan att 
hantera resurser på bästa vis. Betonar t ex vår uppdragsgivare barn och ung-
domar som en viktig målgrupp, varken kan eller vill vi släppa övriga ålders-
segment. En kedja är aldrig starkare än sin svagaste länk och skulle vi öka 
fokuseringen på barn och ungdomar helt till förfång för äldre skulle detta 
sinom tid slå tillbaka på verksamheten negativt. Tillräcklig kvalitet ska i 
så fall förstås som den ideala kombinationen av ett antal betingelser som gör 
att utväxlingen mellan satsade resurser och utfallet av desamma står på plus. 
Varför gör vi 16 utställningar och inte hälften och varför genomför vi ett så 
stort antal program? Varför förvärvar vi 203 konstverk och inte ett enda 
stort? Svaren finns delvis i uppdragen regering och riksdag ger museet. I in-
struktion och regleringsbrev finns ett antal uppdrag stipulerade och en för-
väntan att museet skall infria dessa. Det är den ena sidan av saken, den 
andra är museets egen historia och den plats som museet intar i Europa och i 
världen av idag. Det finns ett metaperspektiv på verksamheten som är så 
mycket större än vad Moderna museet betyder här och nu. I alla våra val på-
verkar vi historieskrivningen och förvaltar samtidigt konstnärliga uttryck 
inför framtiden. Våra definitioner av kvalitet står i ständig dialog med nu 
levande men även med döda konstnärer. Utan dem har vi inget museum.