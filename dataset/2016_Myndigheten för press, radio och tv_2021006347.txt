#FÖRORD

De omvälvande förändringarna av mediemarknaden fortsätter. I vår rapport  
Mediekonsumtion 2016 redovisade vi bland annat att teknikutvecklingen gör det 
möjligt att konsumera medier på nya sätt samtidigt som tiden vi spenderar på medier 
inte har ökat markant. Digitaliseringen har gjort att vår konsumtion har blivit mer 
personligt anpassad och att vi kan bestämma allt mer själva över när, var och hur vi 
konsumerar medieinnehåll. Teknikutvecklingen gör också att konsumenterna enkelt 
kan välja att ta del av innehåll från nya aktörer, såväl lokala som globala.

De förändrade konsumtionsbeteendena medför utmaningar för medieföretagen.  
I myndighetens rapport Medieekonomi 2016 gjordes en analys av de svenska mediefö-
retagens bokslut, vilken visar tydliga spår av den hårdnande konkurrenssituationen. 
I några fall sjunker såväl intäkterna som resultatnivåerna. Flera medieföretag har tvingats 
till betydande besparingsprogram. Men nedgången gäller inte alla företag. Marknadsut-
vecklingen har slagit olika hårt i olika delar av mediemarknaden. Det finns fortfarande 
många lönsamma medieföretag i Sverige. 

Myndighetens kärnområden – tillståndsgivning, tillsyn och stödgivning - kommer 
sannolikt att påverkas av utvecklingen mot ett individualiserat och internetdistribuerat 
medielandskap. Mot den bakgrunden skulle man kunna anta att ärendemängden vid 
myndigheten skulle minska. Ett tecken på detta är att vi under 2016 hanterade färre 
tillståndsärenden jämfört med föregående år. Inom andra ärendetyper ökade dock antalet, 
vilket gjorde att den totala ärendemängden under 2016 ökade med cirka 1,4 procent till 
drygt 3600 stycken. 

För att kunna hantera det ökade ärendeflödet med befintliga resurser arbetar vi 
för en effektivisering och förenkling av våra ärendeprocesser. Målet när det gäller 
handläggningstider under 2016 var att de i genomsnitt för samtliga ärenden inte skulle 
överstiga 40 dagar. Målet uppnåddes inte riktigt, genomsnittet blev cirka 41 dagar, 
jämfört med 42 dagar föregående år. Vi arbetar dock vidare med utvecklingsarbetet 
och målsättningen är att förkorta handläggningstiderna till högst 40 dagar i genom-
snitt under 2017.  

Vid sidan av arbetet med ärenden har vi under 2016 haft två regeringsuppdrag: att 
ta fram ett förslag till evenemangslista och att se över vidaresändningsplikten. Vi har också 
publicerat en rapport om tillgänglighet till tv-sändningar för personer med funktionsned-
sättning. I rapporten Mediepolitik 2016 beskrev vi mediepolitiken, regelverket samt 
aktuella utredningar inom medieområdet.

Under året har vi också påbörjat arbetet med att på ett bredare sätt följa utveck-
lingen av utbudet inom medieområdet. Under våren 2017 kommer vi i samarbete med 
Nordicom att publicera rapporten Medieutbud 2017 som strävar efter att ge en mer 
övergripande bild av om, och i så fall hur, utbudet i medierna (såväl dagspress som 
radio och tv) påverkas av de förändrade förutsättningarna i medielandskapet. 


#SAMLAD REDOVISNING AV VERKSAMHETEN 20161

#Mål och uppdrag

Målet för mediepolitiken är att stödja yttrande-
frihet, mångfald, massmediernas oberoende och till-
gänglighet samt att motverka skadlig mediepåverkan. 
Målet för Myndigheten för press, radio och tv är att 
verka för yttrandefrihet inom sitt verksamhetsområde 
och främja möjligheterna till mångfald och tillgäng-
lighet inom press, radio och tv. Myndigheten ska följa 
och analysera utvecklingen inom medieområdet och 
sprida kunskap om den till allmänheten. Myndighe-
ten ska vidare besluta om presstöd, tillstånd, avgifter 
och registrering samt utöva tillsyn i frågor som rör 
tv‐sändningar, beställ‐tv, sökbar text‐tv och ljudradio-
sändningar. Myndigheten ska också besluta i frågor 
om utgivningsbevis enligt yttrandefrihetsgrundlagen.

Vi sammanfattar vårt uppdrag så här:

"VI ARBETAR FÖR ETT ÖPPET, INNEHÅLLSRIKT 
OCH ANSVARSFULLT MEDIELANDSKAP"

Med öppet menar vi ett medielandskap som 
präglas av många och konkurrerande aktörer samt 
tillgänglighet. Vi bidrar till detta genom vår till-
stånds- och presstödsgivning samt genom beslut om 
tillgänglighet för personer med funktionsnedsättning.

Med innehållsrikt menar vi ett medielandskap 
som innehåller ett brett utbud som tillgodoser olika 
intressen och smaker. Vi bidrar till detta genom vår 
tillstånds- och presstödsgivning samt genom att spri-
da kunskap om utvecklingen inom medieområdet.

Med ansvarsfullt menar vi ett medielandskap 
där aktörerna tar eget ansvar för att följa gällande 
regler för innehåll och andra villkor. Vi bidrar till 
detta genom att öka kännedomen om och respekten 
för reglerna genom vår tillsyn och information till 
aktörerna.

En övergripande målsättning för 2016 har varit 
att vi ska ha hög kvalitet på vårt arbete. Med detta 
menar vi korta handläggningstider, låg andel ändrade 
beslut i domstol, hög kundnöjdhet samt att vi ska få 
nya utredningsuppdrag. Under avsnitt 1.7 Kvalitativa 
aspekter av verksamhetens resultat redovisar vi om 
dessa mål har uppfyllts. 

#Resultatredovisningens indelning

En myndighet ska redovisa och kommentera 
verksamhetens resultat i förhållande till de uppgifter 
som framgår av myndighetens instruktion och till 
vad regeringen har angett i regleringsbrev eller i något 
annat beslut. Resultatredovisningen ska främst avse 
hur verksamhetens prestationer har utvecklats med 
avseende på volym och kostnader. Redovisningen 
ska lämnas enligt en indelning som myndigheten 
bestämmer, om inte regeringen har beslutat annat. 
Enligt 2016 års regleringsbrev för Myndigheten för 
press, radio och tv ska myndigheten också definiera 
och redovisa de kvalitativa aspekterna av verksamhe-
tens resultat.

Av regleringsbrevet framgår inte särskilt hur 
redovisningen ska vara indelad. Vi har valt att 
huvudsakligen redovisa resultat av myndighetens 
uppgifter enligt instruktionen med utgångspunkt i 
myndighetens organisation och verksamhetsproces-
ser. Under avsnitt 2 Besluta om tillstånd, presstöd, 
registrering och avgifter redovisas närmare de två 
avgiftsfinansierade verksamheterna.

#Organisation och kompetens

Myndigheten för press, radio och tv är organise-
rad som en enrådighetsmyndighet med en general-
direktör som chef. Inom myndigheten finns det två 
särskilda beslutsorgan; granskningsnämnden för radio 
och tv och presstödsnämnden. Ett insynsråd har till 
uppgift att säkerställa en fortlöpande medborgerlig 
insyn i verksamheten. Den 31 december 2016 hade 
myndigheten 32 anställda. Sedan den 1 september 
2016 har stabschefen varit förordnad som vikarie-
rande generaldirektör för myndigheten. 

Under 2016 genomfördes en utvärdering av den 
förändrade organisationen som infördes 2015. Den 
nya organisationen syftade till att skapa goda för-
utsättningar för att hantera även presstödsärenden 
men också för att ytterligare öka flexibiliteten och 
rörligheten samt att minska sårbarheten i organi-
sationen. Lösningen blev införandet av en samlad 
beredningsenhet, där all ärendehandläggning i 
kärnverksamheten sker. Stabsenheten bibehölls, 
men förstärktes när det gäller omvärldsarbetet. För 
beredningsenheten finns två chefer och på stabs-
enheten finns en chef. Nya roller som processledare 
infördes inom beredningsenheten, en för var och 
en av de tre huvudprocesserna tillstånd, tillsyn och 
presstöd. Utvärderingen visade att syftena med 
omorganisationen i huvudsak hade uppfyllts och att 
organisationen därför skulle behållas. 

Efter lokal samverkan fastställs budget och 
verksamhetsplan samt kompetensförsörjnings- och 
kompetensutvecklingsplaner. Budgeten och pla-
nerna revideras halvårsvis. Under verksamhetsåret 
håller respektive chef medarbetarsamtal med de 
anställda. 