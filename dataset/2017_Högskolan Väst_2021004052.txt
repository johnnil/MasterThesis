#INLEDNNG

#MÄNNISKAN GÖR SKILLNADEN

Efter mitt första år som rektor vid Högskolan Väst i Trollhättan har jag blivit än mer 
övertygad om att det är genom att bygga kunskap i samverkan som vi kan ta oss an de stora 
samhällsutmaningarna. Jag gläds särskilt åt två viktiga milstolpar 2017 som ger uttryck 
för detta: dels den nya samverkansplattformen Kommunakademin Väst och dels den nya 
forskningssatsningen Primus med fokus på teknik och lärande. I båda dessa sätter vi människan i 
centrum.

Långt innan jag kom till Saabstaden Trollhättan läste jag, med 
anledning av Saabs 50-årsjubileum, en artikel om Saab i en 
tysk motortidning. Där beskrevs Saab som en djärvt designad 
bil med många tekniska innovationer genom åren. Ändå und-
rade man hur det kunde vara möjligt att man 1962 och 1963 
kunde vinna Monte Carlo-rallyt med en Saab 96 två år i följd. 
Man jämförde med de konkurrerande och bättre motoriserade 
bilarna som Erik Carlsson ”på taket” hade segrat över och 
kunde inte hitta en teknisk förklaring för den sensationella 
framgången. Artikeln avslutas med påståendet – det kan inte 
ha berott på bilen!

Utan att gå in på tekniska detaljer och utan att värdera graden 
av riktigheten i detta påstående adresserar det en viktig po-
äng: tekniken allena räcker inte, utan det är människan och 
hennes förmåga att på ett effektivt och klokt sätt använda 
tekniken som leder till framgång. Att Erik Carlsson var en 
mycket skicklig förare som kunde göra skillnad råder det inget 
tvivel om. 

Högskolan Väst är en högskola som i sin verksamhet i hög grad 
tänker in gränssnittet mellan människa och teknik. Det gäl-
ler den redan nämnda nya forskningsmiljö Primus, med sina 
tre kärnområden Produktionsprocesser, Produktionssystem 
samt Industriellt arbetsintegrerat lärande (I-AIL), där teknik 
och lärande förenas. I-AIL är en specifik tillämpning och ut-
veckling av arbetsintegrerat lärande (AIL) som Högskolan 
Väst har som ett särskilt nationellt uppdrag från regeringen. 
AIL gör avtryck i våra utbildningar och i vår forskning och 
utvecklas nu vidare i sin industriella tillämpning I-AIL. Inte 
minst har företagen gett uttryck för att detta kommer att göra 
stor skillnad för en effektiv implementering av innovationer 
inom teknik och produktion. Detta i sig betyder konkurrens-
fördelar för svensk industri och bidrar till att utveckla Sverige 
och Västra Götalandsregionen till en än mer attraktiv plats 
för nya och befintliga företag.

I ljuset av detta och med tanke på behoven i samhället är det 
viktigt att utbilda studenter och kompetensutveckla anställda 
– i hela landet och under hela livet. För vår högskolas del gör 
vi detta i samverkan med partners utanför vårt lärosäte. För 
att på ett än mer strukturerat sätt möta de specifika utma-
ningar som finns i vår region har vi, som jag berörde inled-
ningsvis, tillsammans med de 14 Fyrbodalkommunerna och 
Kunskapsförbundet Väst byggt samverkansplattformen Kom-
munakademin Väst. Vi har även ett ömsesidigt samarbetsav-
tal med Support Group Network på flyktinganläggningen 
Restad Gård i Vänersborg för att underlätta och påskynda 
integreringen av nyanlända för att kunna ta del av deras kom-
petenser. Detta arbete har uppmärksammats nationellt och 
internationellt. Det är en viktig signal i sammanhanget att 
samverkan med aktörer utanför akademin ska belönas eko-
nomiskt. Det kommer att göra att lärosätena kan profilera sig 
i enlighet med de ingångsvärden som fastslagits i regeringens 
pågående Styr- och resursutredning.

Kommunakademin Väst är en logisk utveckling av de erfaren-
heter som regionen har gjort i sviterna av Saabkonkursen 
2011. Då ökade högskolans utbildningsuppdrag tillfälligt 
med 600 helårsstudieplatser och samarbetet mellan Västra 
Götalandsregionen, Arbetsförmedlingen, Trollhättans Stad, 
Utvecklingsarenan Innovatum och Högskolan Väst intensi-
fierades. Att kroka arm på det sättet var en framgång som gav 
goda och snabba resultat i Trollhättan med omnejd. Att skapa 
kunskap i samverkan och effektivt bidra till den regionala 
utvecklingen har blivit ett signum för högskolans arbetssätt. 

Med den nya plattformen finns bättre möjligheter att nå alla 
Fyrbodals kommuner. 

Men det har även varit en stor utmaning att först snabbt bygga 
upp en akademisk organisation för att kunna hantera den 
relativt stora tillfälliga ökningen av utbildningsuppdraget 
och sedan demontera den lika drastiskt efter bara några år. 
Minskningen med cirka 47 miljoner kronor (2017 års beräk-
ningsgrund) har inneburit kraftigt försämrade möjligheter 
att erbjuda högre utbildning i vår region. Dessa svängningar 
i verksamheten har även bidragit till en försämrad arbetsmiljö 
för vår personal. Högskolan arbetar nu systematiskt och lång-
siktigt med arbetsmiljön enligt den norska modellen ARK, 
som Högskolan Väst är det första lärosäte i Sverige att använda 
sig av. 

Högskolan Väst har 2018 erhållit ett ökat, och den här gången 
långsiktigt, utbildningsanslag. Detta gjorde att vi snabbt fick 
komma igång med nya utbildningsplatser för att hantera det 
nya uppdraget på ett effektivt och ansvarsfullt sätt. Ökningen 
av det statliga forskningsanslaget gör det möjligt att i  högre 
grad forskningsanknyta både utbildning och samverkan. 
Forskningsanknytningen av samverkan är något som bör 
visa vägen för resurstilldelningen. Vi ser fram emot en håll-
bar utvecklingsplan för vår högskola med ett utbud på 5 500 
helårsstudieplatser år 2021. Högskolans tre vitala forsknings-
miljöer – Produktionsteknik Väst (PTV), Lärande i och för 
det nya arbetslivet (LINA) och Barn- och ungdomsvetenskap 
(BUV) – levererar forskning på hög nivå och utmanar vår 
verksamhet i bästa mening i fråga om forskningsanknytning 
av utbildning och samverkan.

Inför de kommande åren planerar vi för ett ökat fokus på inter-
nationalisering och digitalisering. Med Mångfaldscentrum 
i spetsen driver vi offensivt frågor som integration, hållbar 
utveckling, breddat deltagande, validering och jämställdhet, 
såväl externt som inåt i organisationen. Vi är stolta över att 
vi har studenter med olika sociala och kulturella bakgrunder 
eftersom vi menar att excellens nås genom mångfald. Vi skulle 
kunna bli bättre på att dra nytta av alla våra studenter i vårt 
internationaliseringsarbete. Vad gäller digitalisering behöver 
vi utveckla våra utbildningar, men även vårt sätt att distribu-
era våra utbildningar och fortbildningspaket på ett flexibelt 
sätt. Vi behöver mer forskning inom digitalisering, inte enbart 
vad gäller tekniken utan även dess användning och påver-
kan på människor. För det är människan som gör skillnaden, 
människan i den digitaliserade världen där vi skapar kunskap 
tillsammans och gör den tillgänglig för fler. 

Det är det vår verksamhetsidé arbetsintegrerat lärande bygger 
på – att med människan i centrum göra mer och nå fler. På så 
sätt är vi en ”game changer” i den akademiska världen så som 
Eric Carlsson ”på taket” var inom rallyvärlden.


#STUDENTKÅRENS TILLBAKABLICK 

År 2017 har varit ett år av nya erfarenheter och utmaningar. Samarbetet med Högskolan Väst har 
blivit tätare och vi har en god kommunikation kring alla delar där parterna är inblandade.  

Sveriges Förenade Studentkårer (SFS) släppte sin ”Bostads-
rapport 2017” där Trollhättan än en gång fick godkänt och 
behåller sin bostadsgaranti för studenter vid Högskolan Väst. 
Detta är något Studentkåren vid Högskolan Väst har arbetat 
aktivt med under hela året. 

Under 2017 fortsatte arbetet med inneboendelösningar för 
de studenter som inte lyckas få en studentbostad genom 
 bostadsbolagen i Trollhättan. Inneboendelösningen har varit 
uppskattad av både hyresvärdar och studenter.

Studentkåren har aktivt arbetat med att inrätta anonyma sals-
tentamen och under vårterminen 2017 har anonyma salsten-
tamen officiellt implementerats i samtliga utbildningar. Detta 
är Studentkåren vid Högskolan Väst väldigt stolta och nöjda 
över. Det löpande arbetet kring utbildningsbevakning har 
fortskridit samt att vi lyckats tillsätta nästan alla tillgängliga 
studentrepresentantsplatser i programråd. 

Under 2017 har Studentkåren vid Högskolan Väst aktivt arbe-
tat med att rekrytera nya medlemmar för att stärka organisa-
tionen och ekonomin. Detta har gett ett resultat på en liten 
ökning under höstterminen 2017.

Arbetsmarknadsdagen Inwest 2017 genomfördes den tredje 
mars och hade ett 40-tal utställare från både privat-, kommu-
nal- och offentlig sektor. Det anordnades en föreläsning med 
artisten Petter som föreläste om entreprenörskap. Under da-
gen deltog cirka 700 studenter. Inslussningen 2017 startades 
den 28 augusti och avslutades den 10 september. Under dessa 
två veckor genomfördes en rad olika aktiviteter för samtliga 
studenter på Högskolan Väst. 

Studentkåren har fortsatt arbetat med integration främst ge-
nom att anordna språkcaféer med cirka 15-20 deltagare per 
tillfälle. Vi har också deltagit i konferenser inom ämnet till-
sammans med Högskolan Väst och andra lärosäten från hela 
Sverige. 

Arbetet med jämställdhets- och HBTQ-frågor har utvecklats 
genom att utöka temadagen till två dagar. Utöver detta förs 
en dialog med den nystartade organisation som startar upp 
Trollhättan Pride under 2018 och som arbetar löpande med 
jämställdhetsfrågor och integration. 

Arbete med hållbarhet och hälsa har även utvecklats då 2017 års 
Hälsovecka var större än någonsin. Tillsammans med flertalet 
samarbetspartners lyckades vi få till en helhet där flera viktiga 
områden berördes.

Även det drogförebyggande arbetet har utvecklats för att öka 
medvetenheten kring alkohol- och droger och vad det kan få 
för konsekvenser. Detta genom att tillsammans med Troll-
hättans Stad utveckla workshops och utbildning för vår ser-
veringspersonal. 

Samarbetet med Studentkårerna i Skövde, Borås och Halmstad 
har i år stärkts till det bättre genom att Halmstad Studentkår 
numera ingår i denna konstellation. Vi har träffats regelbun-
det för att diskutera frågor som våra studentkårer har gemen-
samt för att få andra perspektiv och idéer. 

För att stärka Studentkårens studentpolitiska insyn deltog 
”gamla” och ”nya” ordföranden från Studentkåren under 
 Almedalsveckan på Gotland. Detta har numera blivit en tra-
dition i överlämningen av ordförandeskapet.


#VISION 

Högskolan Väst är en aktiv samhällsaktör som tillsammans med omvärlden skapar 
kunskap och gör den tillgänglig för fler. 


#VERKSAMHETSIDÉ 

Tillsammans med omgivande samhälle skapar och sprider Högskolan Väst kunskap, 
kompetens och lärande. För det är i mötet mellan akademi, arbetsliv och omgivande 
samhälle som det bäst skapas insikter, problemlösningar och utveckling som möter 
dagens och framtidens behov och utmaningar. 