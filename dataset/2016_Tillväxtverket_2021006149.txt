#FÖRORD 

#Ett Sverige med fler företag som vill, kan och vågar 

Innovativa och kunniga företag som vill, kan och vågar ger sysselsättning, 
välfärd och framtidstro. De är nyckeln till ett långsiktigt hållbart samhälle. 

Sverige har drygt en miljon företag. År 2016 registrerades 68 793 nya fö-
retag hos Bolagsverket vilket är drygt 6 procent fler än året innan. I 19 av 
21 län ökade nyföretagandet. 

Tillväxtverket stärker Sverige genom att stärka företagens konkurrens-
kraft. Vi gör det genom att skapa bättre förutsättningar för företagande 
och attraktiva regionala miljöer där företag utvecklas.  

Under 2016 fick vi närmare 30 nya regeringsuppdrag som vi är i full gång 
med att genomföra. Vi tog fram kunskap om attityder till entreprenörskap 
och om kommuners sårbarhet. Vi koncentrerade våra resurser till områ-
den där Sverige är starkt eller har utmaningar. Digitalisering, internation-
alisering och grön tillväxt fick särskilt stor uppmärksamhet. Via Europe-
iska regionala utvecklingsfonden investerade vi cirka 1,7 miljarder runt 
om i Sverige för ökad sysselsättning och konkurrenskraft. 

Vi lanserade Startup-Sweden, ett program vi riktar till digitala startups i 
hela landet. Programmet avslutades med Sweden Demo Day - Sveriges 
största startup-event - där 839 entreprenörer från hela landet fick träffa 
361 privata och offentliga investerare. Vi påbörjade också en viktig 
breddsatsning för ett digitaliseringslyft inom svensk industri.   

Under året kompletterade vi även företagarsajten verksamt.se med in-
formation till företag som vill ut på en internationell marknad - verk-
samt.se/utland. Vi etablerade sex regionala exportcentra tillsammans 
med aktörer som ger stöd till internationalisering. Vi erbjöd också af-
färsutvecklingscheckar för förberedelse till internationalisering. 

Svenska företag ligger i framkant inom miljöteknik och kan bidra med 
innovativa lösningar som både tacklar problem och ger affärsmöjlig-
heter. Via det nationella regionalfondsprogrammet beslutade vi om en 
investeringsfond på 650 miljoner kronor som ska investera i innova-
tiva klimatföretag.  

En viktig resurs för svenskt näringsliv är våra nyanlända som kan bi-
dra med värdefull kompetens och erfarenhet av entreprenörskap. Un-
der året tog vi fram kunskap om nyanländas förutsättningar för att 
starta företag i Sverige och gav förslag på förenklingar.  

Vi fortsätter nu vår spännande och viktiga uppgift att stärka Sverige 
genom att stärka företagens konkurrenskraft. 


#VÅRT UPPDRAG 

#Uppgifter, verktyg och mål 

Tillväxtverkets huvuduppgifter är att i alla delar av landet främja hållbar  
näringslivsutveckling och hållbar regional tillväxt samt att förvalta och ut-
värdera strukturfondsprogram. Allt detta är enligt regeringens instrukt-
ion. 

Vi har sammanfattat och konkretiserat vårt uppdrag i en verksamhetsidé:  
Tillväxtverket arbetar för att stärka företagens konkurrenskraft. 

Konkurrenskraft skapas av innovativa och växande företag som verkar i 
attraktiva regioner och som utvecklar den svenska ekonomin i takt med 
förändringarna på globala marknader.  

#Kunskap om företag och regioner  

Vi utvecklar och förmedlar kunskap om svenskt näringsliv och de utma-
ningar och möjligheter som företag och regioner står inför. Kunskapen 
har vi, liksom andra nationella aktörer och regioner, nytta av i arbetet för 
stärkt konkurrenskraft. 

#Nätverk för effektiv samverkan  

Vi samverkar med offentliga och privata organisationer i nätverk av olika 
slag. Dessutom sammanför vi nationella myndigheter och organisationer 
med aktörer som verkar regionalt och lokalt, så att samhällets resurser för 
stärkt konkurrenskraft används effektivt. Vi samarbetar även över lands-
gränser runt Östersjön och inom EU.  

#Finansiering som stärker näringslivet  

Vi bidrar till att affärsidéer med potential får finansiering. Det gör vi ge-
nom egna insatser och genom att sprida kunskap om möjligheter till ka-
pitalförsörjning. Finansiering är också ett viktigt verktyg i arbetet för reg-
ional utveckling. Vårt största enskilda uppdrag är att bidra till att EU-me-
del investeras i projekt för regional tillväxt och sysselsättning. 


#VÅRA PRIORITERINGAR 

Tillväxtverket använder prioriteringar för att förstärka arbetet med vik-
tiga områden för stärkt konkurrenskraft hos företag och regioner där det 
bedöms finnas antingen stora utmaningar eller stora möjligheter och där 
Tillväxtverket kan göra störst nytta. Prioriteringen ska sedan innebära att 
hela verksamheten beaktar och om möjligt bidrar till genomförandet.  

Tillväxtverkets prioriteringar för 2016 var digitalisering, grön tillväxt och 
internationalisering. 

#Internationalisering 

Globaliseringen innebär stora möjligheter för små och medelstora företag 
och för Sveriges regioner att utvecklas. Internationaliserade företag är 
mer utvecklingsinriktade och har en högre tillväxtvilja än andra. Internat-
ionalisering är också viktigt i det regionala tillväxtarbetet för att uppnå at-
traktiva, konkurrenskraftiga regioner som tar tillvara de mervärden inter-
nationellt samarbete kan bidra med för regional utveckling. En alltmer 
sammanlänkad produktion av varor och tjänster innebär att företag och 
regioner i olika delar av världen påverkar varandra i större utsträckning 
än tidigare. Därför bör både företag och regioner ha god beredskap att ta 
tillvara den potential till konkurrenskraft och attraktivitet som finns i glo-
baliseringen. Att stärka företagens tillväxt genom internationalisering var 
därför något som Tillväxtverket prioriterade under 2016.  

Många företag upplever dock hinder för internationalisering, fr.a. i form 
av brist på resurser, brist på nätverk och kontakter samt bristande känne-
dom om lagar och regler. Det är samtidigt relativt få företag som utnyttjar 
det offentliga främjandet, som upplevs som komplext med många olika 
aktörer och erbjudanden. Kunskapen om företagens behov behöver också 
förbättras i det statliga främjandet. När det gäller det internationella arbe-
tet för regional tillväxt bedöms det kunna utvecklas genom bättre över-
blick och samordning med övrigt tillväxtarbete på regional nivå. 

Under 2016 fokuserade Tillväxtverket därför på att med kunskap, finan-
siering och nätverk ge företag och regioner bättre förutsättningar att ut-
vecklas genom internationalisering. Arbetet har gett följande resultat: 

- Kunskapen om företagens behov har fördjupats både kvalitativt och 
inom vissa branscher och tillgängligheten till kunskap om främjandestöd 
har underlättats genom en omfattande satsning på regionala exportcentra 
och verksamt.se inom ramen för regeringens exportstrategi . Kunskapen 
om regionernas internationella samarbeten har också fördjupats bl.a. i 
form av sammanställning och analys av projekt med finansiering från 
Europeiska Regionalfondsprogram. Denna kunskap utgör ett viktigt un-
derlag för vår dialog med regionala aktörer.  

- Med hjälp av finansiering t.ex. i form affärsutvecklingscheckar har en-
skilda företag förberetts för internationella marknader, internationalise-
ringskompetensen i företag har höjts, miljöteknik har demonstrerats på 
utvecklingsmarknader och kluster runtom i Sverige har matchats med 
partner från kunskapsmiljöer i andra länder. Vidare har de europeiska 
programmen för territoriellt samarbete möjliggjort ett omfattande region-
alt samarbete för hållbar tillväxt och Tillväxtverket har deltagit i besluts-
fattande samt sammanställning och spridning av kunskap och erfaren-
heter.   

- Nätverk och kontakter har underlättats genom att bland annat Startup-
Sweden ger digitala nystartade bolag från hela landet tillgång till Stock-
holms ekosystem av finansiärer och entreprenörer. Dessutom finns digi-
tala plattformar och samverkansmodeller som underlättar gränsöverskri-
dande samarbete mellan små innovativa företag och stora bolag eller mel-
lan partner inom miljöteknik. Arbetet med EU:s strategi för Östersjöreg-
ionen har också stärkt det omfattande nätverket av myndigheter och reg-
ionala aktörer. Vidare har samarbetet i närområdet fördjupats genom det 
årliga strategiforum som arrangerades av bland annat Tillväxtverket och 
lockade mer än 1 300 deltagare från ett stort antal länder.  

Tillväxtverket har strävat efter att komplettera och tillgängliggöra andra 
offentliga aktörers kunskap och erbjudanden i syfte att underlätta för mål-
gruppen. Arbetet med internationalisering består av insatser från alla de-
lar av myndigheten och hölls under 2016 samman av ett myndighetsöver-
gripande team för att få bättre överblick, synergier och utbyte av kunskap 
och erfarenhet.   

#Digitalisering 

Digitaliseringen anses vara den enskilt största förändringsfaktorn i värl-
den fram till 2025. Statistik visar dock att små- och medelstora företag an-
vänder digitala verktyg och tjänster i mindre utsträckning än större före-
tag. Företagen upplever också en ökad konkurrens från både lokala och 
globala företag, och digitaliseringen förstärker denna utveckling. Företa-
gens fortsatta förmåga att vinna marknadsandelar i en digitaliserad värld 
kommer vara beroende av hur digitaliseringen används för marknadstill-
träde, innovation och effektivitet. En hög grad av digital mognad i närings-
livet är därför nödvändig för att Sverige fortsatt ska vara ett framgångs-
rikt exportland.  

Utvecklingen och de små och medelstora företagens situation är anled-
ningen till att Tillväxtverket även prioriterade digitalisering under 2016. 
Målet är att stärka företagens konkurrenskraft genom att öka deras digi-
tala mognad.  

Under året initierade Tillväxtverket kunskapsinhämtning om digitalise-
ringsstrategier i företagen och det regionala arbetet med digitalisering. 
Därutöver startade vi två pilotprojekt: affärsutvecklingscheckar för digita-
lisering och en inspirations- och coachningsinsats, digitaliseringslyftet, 
som är riktad mot industri och industrinära tjänsteföretag. Dessutom ge-
nomförde vi satsningen Startup-Sweden. Den är riktad mot snabbt väx-
ande företag från hela Sverige som har erbjudits en veckas intensiv kun-
skapshöjning. Inom ramen för EU:s regionalfond har projekt genomförts 
för att bygga ut bredband och utveckla tjänster och lösningar som använ-
der digitala verktyg.  

#Grön tillväxt 

Ekonomisk tillväxt påverkas i hög grad av miljömässiga samhällsutma-
ningar. Det gäller inte bara själva möjligheterna för fortsatt ekonomisk 
tillväxt, utan dessa utmaningar påverkar också ekonomisk tillväxt och ut-
vecklingen av branscher, produktionsprocesser och affärsmodeller. Prio-
riteringen av grön tillväxt bygger på vårt uppdrag att stärka företagens 
konkurrenskraft och främja hållbar regional utveckling samt verka för 
hållbara lösningar som ur ett miljö- och klimatperspektiv stöder ett kon-
kurrenskraftigt näringsliv i alla delar av landet. 

Tillvä xtverket jobbär med tvä  huvudlinjer konkurrenskraft och nya 
lösningar: 

- Konkurrenskraft syftar till att ställa om näringslivet för att stärka företa-
gens konkurrenskraft. Arbetet omfattar exempelvis regional hållbar till-
växt, hållbart företagande och insatser inom Europeiska regionala ut-
vecklingsfonden (ERUF) och koldioxidsnål ekonomi i alla sektorer. 

- Nya lösningar syftar till att stödja miljöteknikföretag att kommersialisera 
sina produkter.  Arbetet omfattar främst direkta insatser mot företagen 
såsom finansiellt stöd  till företag, webbplatsen Swedish Cleantech och in-
satser inom ERUF och tematiskt mål 4, koldioxidsnål snål ekonomi i alla 
sektorer.  

Under 2016 fokuserade Tillväxtverket därför på att med kunskap, finan-
siering och nätverk ge företag och regioner bättre förutsättningar att ut-
vecklas genom grön tillväxt. Arbetet har gett följande resultat:  

- Vi har tagit fram ett kunskapsstöd för miljö som består av insatser från 
alla delar av myndigheten. Ett myndighetsövergripande team har hållit 
samman arbetet för att få bättre överblick, synergieffekter och utbyte av 
kunskap och erfarenhet. Kunskapsstödet fördjupar bland annat kun-
skapen om företagens behov och utmaningar. Vidare har kunskapen om 
ERUF-projekt ökat genom Klimatsynk – ett projekt som samordnar pro-
jekt inom tematiskt mål 4, i alla nio regionalfondsprogram. Vi har bland 
annat fått nya sammanställningar och analyser av projekt, och den kun-
skapen kan användas i vår dialog med regionala aktörer. 

- Med hjälp av finansiering har miljöteknikföretagens internationalise-
ringskompetens stärkts, förberedelser i enskilda företag t.ex. genom för-
studier och demoprojekt har möjliggjorts och kluster med miljöprofil har 
fått möjlighet till matchning i internationella kunskapsmiljöer. Genom 
ERUF och tematiskt mål 4 en koldioxidsnål ekonomi i alla sektorer det be-
viljats medel till ett flertal projekt som kommer att minska energiförbruk-
ningen och minska koldioxidutsläppen i företag/organisationer. Under 
hösten 2017 lanserades en grön investeringsfond som ska investera i in-
novativa små och medelstora företag som har tillväxtpotential och erbju-
der varor och tjänster som minskar klimatutsläppen. 

- Vi ingår i ett flertal nätverk och har kontakter med många aktörer i lan-
det. Genom bland annat uppdraget Miljöintegrering har vi haft dialoger 
med 10 regioner både länsstyrelser och regionalt utvecklingsansvariga för 
att få en uppfattning om nya möjligheter och svårigheter med att inte-
grera miljö och tillväxtaspekter. Genom arbetet med Team Sweden Smart 
Cities samverkar vi med ett 20-tal myndigheter och branschorganisat-
ioner för att stärka miljöteknikföretagens kommersialiseringsmöjligheter 
och internationalisering. Team Sweden gruppens aktiviteter som riktas 
till miljöteknikföretag kommuniceras på webbplatsen Swedish Cleantech. 
Under 2016 inleddes också ett nordiskt samarbete för matchmaking av 
miljöteknikföretag ed NIA, Nordic Innovation Accelerator. 


#Vår organisation 

#Medarbetare  

Tillväxtverkets viktigaste resurs är medarbetarna. Den 31 december 2016 
hade Tillväxtverket 420 medarbetare –267 kvinnor och 153 män. Antalet 
årsarbetskrafter var 357. Totalt 65 procent av medarbetarna arbetade 
inom kärnverksamheten och 26 procent med stöd till kärnverksamheten. 
9 procent var chefer.  

Tillväxtverket arbetar aktivt för att attrahera, rekrytera, introducera, ut-
veckla och ta vara på kompetenta medarbetare. Läs om detta arbete under 
rubriken kompetensförsörjning på sidan 111.  

#Så styrs vi  

Tillväxtverket är en myndighet under Näringsdepartementet och styrs av 
regeringens instruktion. I myndighetsinstruktionen anges de uppgifter 
som vi utformar vår verksamhet utifrån.  

I årliga regleringsbrev och särskilda regeringsbeslut får vi uppdrag av re-
geringen. De är vanligtvis specifika och tidsbegränsade. Tillväxtverket 
styrs också av förordningar och föreskrifter, som förordningen om intern 
styrning och kontroll, förordningen om miljöledning i statliga myndig-
heter och föreskriften om statliga myndigheters informationssäkerhet.  

Tillväxtverket leds av en styrelse som ansvarar för verksamheten inför 
regeringen. 

#Organisation och ledning 

Tillväxtverket finns på 9 orter i landet och leds av en styrelse. General-
direktören ingår i styrelsen och ansvarar för den löpande verksam-
heten i enlighet med styrelsens direktiv och riktlinjer. 

Tillväxtverket har en organisation med 5 avdelningar samt gd-stab och 
internrevisor. Ansvaret för verksamheten är fördelat på 3 avdelningar: 
Företag, Regioner och Näringsliv. Dessutom finns avdelningar för kom-
munikation och förvaltning. Alla avdelningschefer medverkar i myndig-
hetens ledningsgrupp. 

Tillväxtverket har cirka 420 medarbetare på 9 orter,  
från Arjeplog i norr till Malmö i söder 

Cirka 57 procent av medarbetarna arbetar vid huvudkontoret i Stock-
holm. Näst störst är kontoret i Östersund, med cirka 19 procent av medar-
betarna. 