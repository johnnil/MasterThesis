#Vision 

Sverige har en hållbar samhällsutveckling. Mark – och vattenområden används och 
utvecklas för de ändamål de är bäst lämpade. Mineralnäringen och andra naturresurs-
branscher är livskraftiga och ansvarstagande. 

#Strategiska mål

SGU är ledande för en ändamålsenlig användning av jord, berg och grundvatten i en 
föränderlig värld. 
SGU är ledande för ett hållbart nyttjande av landets mineralresurser samt främjar
tillväxt och företagande inom sektorn. 
SGU uppfattas som en attraktiv, utåtriktad, effektiv och betydelsefull myndighet.

#Strategier 

*Vi samverkar med viktiga aktörer.
*Vi använder digitala och innovativa lösningar.
*Vi fokuserar på samhällsnytta.
*Vi integrerar arbetet med hållbar utveckling.
*Vi ökar vår synlighet.
*Vi bidrar till lagstiftning och styrmedel.
*Vi deltar i forsknings- och innovationsprojekt.
*Vi utvecklar vårt ledarskap och medarbetarskap.

#Värdegrund

*Samhällsnyttiga
*Innovativa
*Öppna


#GENERALDIREKTÖREN HAR ORDET

Oro i världen, säkerhetsfrågor på allas läppar. Ovisshet kring utvecklingen av kli-
matet och miljön. Samtidigt i Sverige fler människor i arbete, ett näringsliv som går 
bra och i världen en befolkning som ökar sitt välstånd. Vilken roll har en myndighet 
som SGU i detta större sammanhang och hur kan vi bidra till en hållbar utveckling i 
Sverige och världen? 

Jag hoppas att denna årsredovisning, som Du nu antingen håller i handen eller läser digitalt, 
ska ge några svar på den frågan. På Sveriges geologiska undersökning, SGU, arbetar vi brett 
med frågor om landets geologi och mineralhantering. Vi tar fram underlag och fakta för att 
andra ska fatta bra beslut, vi utfärdar tillstånd och bedriver tillsyn och vi åtgärdar förorenade 
markområden. Vår vision handlar om en hållbar samhällsutveckling, där SGU är ledande för 
en ändamålsenlig användning av mark och vatten och ett hållbart nyttjande av våra mineral-
resurser. 

Under 2016 har vi arbetat för att öka insikten i samhället om att vi gör skillnad, genom 
en utvecklad kommunikation, uppstart av ett arbete med samhällsekonomiska analyser och 
effektutvärderingar samt en intensifierad intressentdialog. Vår hållbarhetsstrategi har imple-
menterats i verksamheten och arbetet med Agenda 2030 har tagit fart. Betydande personella 
resurser har satsats på att konsolidera vår geologiska information, en förutsättning för att 
framöver kraftfullt kunna bidra till vår och våra intressenters digitalisering. Ett aktivt och 
målinriktat arbete har genomförts för att öka vårt internationella forskningssamarbete, samt 
utveckla vår samverkan med och bidrag till andra myndigheter.

Förändringar i samhället sker snabbt, vilket både påverkar våra intressenters behov och 
ger oss tillgång till allt mer avancerade verktyg för att lösa våra uppgifter. SGU fortsätter ut-
veckla former för att leverera mer av den kunskap, de databaser, produkter och annat vi har och 
därmed nå ut bättre. Vi når ut till fler genom samverkan och med en anpassad paketering gör vi 
vår samlade kunskap angelägen för fler aktörer och fler individer. Vi siktar framåt genom att
identifiera samhällets behov, intressenternas utmaningar och vilka krav det kommer att ställa 
på oss. Med öppenhet och innovationsförmåga blir vi än mer samhällsnyttiga.

SGUs kunskap och information skapar värde, möjliggör besparingar och ger trygg-
het i beslut i en föränderlig värld. Vi vet vad som döljer sig under ytan och skapar förut-
sägbarhet för hållbara investeringar. Vi stödjer en hållbar samhällsplanering som främjar 
ett konkurrens kraftigt företagande. Vår expertis bidrar till att rätt sak sker på rätt plats. Vi 
kommer att fortsätta vårt engagerade arbete för att bidra till en hållbar utveckling i Sverige 
och världen.