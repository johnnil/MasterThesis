#Generaldirektören har ordet

Under min tid som generaldirektör har både myndig-
heten och yrkeshögskolan utvecklats. Myndighetens 
förändringsarbete som jag initierade 2014 har nu till 
stor del avslutats genom att vi under året har infört 
en ny, förenklad styrkedja och beslutat om verksam-
hetens inriktning. 

De förändringar av yrkeshögskolan 
som regering och riksdag beslutade 
under 2016 har införts. Det gäller nya
inslag som behörighetsgivande förut-
bildningar och enstaka kurser, men 
också ett första steg mot att bevilja 
fler än två omgångar för yrkeshögsko-
lans utbildningar. Vi har fattat de förs-
ta besluten om inplacering av kvalifi- 
kationer i SeQF, och vi har genom-
fört de första regelrätta ansöknings-
omgångarna för konst- och kulturut- 
bildningar. Våra relationer med intres-
senterna har stärkts. Vi har regebund-
na möten med anordnarorganisatio-
nerna om systemens funktion och ut-
veckling. De synpunkter vi får har 
stor betydelse när vi utvecklar vårt 
arbetssätt. Stödet till anordnarna har 
börjat finna sin form.

Under 2017 har kontakterna med 
högskolan intensifierats och vi har 
påbörjat ett arbete med att utveckla 
myndighetens bidrag i arbetet med 
regional tillväxt. Nytt för i år är att vi
ordnat seminarier speciellt för arbets-
livet för att informera om yrkeshög-
skolan. Myndigheten har deltagit i
statsministerns samtal om kompe-
tensförsörjning. Det är tydligt att yr-
keshögskolan nu är en etablerad 
aktör inom kompetensförsörjning!

Det arbete vi genomfört under de se-
naste åren börjar nu ge effekt. Resul- 
taten för yrkeshögskolan är de bästa 
någonsin – 93 procent av dem som 
tagit examen har arbete inom ett år 
efter utbildningen, de allra flesta inom 
ett yrkesområde som stämmer över-
ens med utbildningens inriktning. För-
bättrade processer gör det möjligt att 
kombinera utveckling med löpande 
arbete av hög kvalitet. 

Nu tar vi nästa steg i förberedelserna 
för yrkeshögskolans stora expansion 
de närmaste åren. Nästa år genomför
vi ytterligare förändringar för att effek-
tivisera verksamheten och för att min-
ska antalet outnyttjade platser. En vik-
tig del är att säkerställa att utbildning-
arna även framgent har många behö-
riga sökande. Det kommer att krävas 
breda insatser för att ytterligare öka 
kännedomen om yrkeshögskolan och 
riktade insatser kopplade till specifika
yrkesroller och utbildningar, men ock- 
så insatser för att på olika sätt göra 
det enklare att studera inom yrkes-
högskolan.

Det är med stolthet jag överlämnar 
myndighetens redovisning för 2017.


#Uppdrag, vision och mål

#Myndighetens uppdrag

Myndigheten för yrkeshögskolan får sitt uppdrag från rege-
ringen genom instruktion1 och regleringsbrev. Uppdraget 
är att ansvara för frågor som berör yrkeshögskolan och att
verka för att utbildningarna tillgodoser arbetslivets behov
av kompetens. Vi analyserar arbetsmarknadens behov av 
yrkeshögskoleutbildning, beslutar vilka utbildningar som 
ska ingå i yrkeshögskolan och beviljar statliga medel till 
utbildningsanordnarna.

Myndigheten för yrkeshögskolan hanterar också frågor om 
stöd för eftergymnasiala konst- och kulturutbildningar2, 
som bedrivs av fristående utbildningsanordnare, och vissa 
tolkutbildningar inom folkbildningen3. Vi har tillsyn över ut-
bildningar inom vårt ansvarsområde och hanterar klagomål 
som rör utbildningarna. Vi granskar också utbildningarnas 
kvalitet, följer upp utbildningarnas resultat och framställer 
statistik. Dessutom är myndigheten nationell samordnings-
punkt för EQF (European Qualifications Framework). 

#Mål i regleringsbrevet 2017

* Myndigheten för yrkeshögskolans verksamhet och de 
utbildningar som myndigheten lämnar statligt stöd för
ska åtnjuta högt förtroende hos myndighetens intres- 
senter. 

* Utbildningarna inom myndighetens ansvarsområde  
ska hålla en hög och jämn kvalitet. 

* Andelen examinerade av antalet antagna kvinnor och  
män i yrkeshögskolans utbildningar ska öka. Detta  
gäller även andelen examinerade av antalet antagna  
utrikes födda kvinnor och män i utbildningarna. 

* Andelen examinerade kvinnor och män i yrkeshög- 
skolans utbildningar som arbetar inom det område  
som deras yrkeshögskoleutbildning avser ska öka.

De mål som anges i regleringsbrevet ligger till grund för 
myndighetens verksamhetsplanering.

#Vision och kärnvärden

Utifrån verksamhetens syfte har myndigheten formulerat 
en vision: 

"att arbetsliv och individer har den kompetens 
de behöver för att kunna växa och utvecklas" 

Kärnvärdena är vägledande för vårt förhållningssätt, be-
mötande och agerande i olika situationer och illustrerar 
hur vi vill uppfattas av vår omvärld. Våra kärnvärden är: 

* Vi skapar förutsättningar för individer och arbetsliv att utveckla sin kompetens

* Vi strävar efter effekt och nytta 

* Vi initierar och driver samverkan

Allt arbete inom myndigheten ska vila på den statliga värde-
grunden som är gemensam för alla som arbetar inom stats- 
förvaltningen. Värdegrunden är ett stöd i myndighetens 
arbete med att utveckla en god förvaltningskultur, präglad 
av en demokrati, mänskliga rättigheter och rättssäkerhet, 
effektivitet och tillgänglighet.